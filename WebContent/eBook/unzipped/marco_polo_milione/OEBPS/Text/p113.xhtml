<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title>Capitolo 113</title>
 </head>
 <body>
  <section epub:type="bodymatter chapter">
   <hgroup>
    <h1 class="chapterNumber">Capitolo 113</h1>
    <h2 class="chapterTitle">De Sardanfu.</h2>
   </hgroup>
   <p>E quando l&#8217;uomo è ito 20 giornate per ponente, com&#8217;io ò detto, l&#8217;uomo truova una provincia ch&#8217;è ancora de le confine de&#8217; Mangi, e à nome Sindafa. E la maestra città à nome Sardanfu, la quale fue anticamente grande città e nobile, e fuvi entro molto grande e ricco re; ella giròe intorno bene 20 miglie. Ora fue cosí ordinata, che &#8217;l re che morío lasciò 3 figliuoli, sí che partiro la città per terzo, e ciascuno rinchiuse lo suo terzo di mure dentro da questo circuito. E tutti questi figliuoli [furono] re, e aveano grande podere di terre e d&#8217;avere, perché lo loro padre fu molto poderoso. E &#8217;l Grande Kane disertò questi 3 re, e tiene la terra per sé.</p>
   <p>E sappiate che per mezzo questa villa passa un grande fiume d&#8217;acqua dolce, ed è largo bene mezzo miglio, ove à molti pesci, e va fino al mare Aziano, e àvi bene da 80 a 100 miglie, e è chiamato Quinianfu. In su questo fiume àe grande quantità di città e di castella, e àvi tante navi ch&#8217;a pena si potrebbe credere, chi nol vedesse; e v&#8217;à tanta moltitudine di mercatanti che vanno súe e giuso, ch&#8217;è una grande meraviglia. E &#8217;l fiume è sí largo che pare uno mare a vedere, e non fiume.</p>
   <p>E dentro da la città su questo fiume è uno ponte tutto di pietre, e è lungo bene uno mezzo miglio e largo 8 passi. Su per lo ponte àe colonne di marmore che sostegnono la copritura del ponte; ché sappiate ch&#8217;egli è coperto di bella copritura, e tutto dipinto di belle storie. E àvi suso piú magioni, ove si tiene molta mercatantia ed arti; ma sí vi dico che quelle case sono di legno, che la sera si disfanno e la mattina si rifanno. E quiv&#8217;è lo camarlingo del Grande Sire, che riceve lo diritto de la mercatantia che si vende su quel ponte; e sí vi dico che &#8217;l diritto di quello ponte vale l&#8217;anno bene 1.000 bisanti d&#8217;oro.</p>
   <p>La gente è tutta ad idoli.</p>
   <p>Di questa città si parte l&#8217;uomo, e cavalca bene per piano e per valli 5 giornate, tuttavia trovando città e castella assai. Li uomini vivono della terra, e v&#8217;à bestie salvatiche assai, come lioni e orsi e altre bestie. Quivi si fae bel zendado e drappi dorati assai. Egli sono de Sindu.</p>
   <p>Quando l&#8217;uomo è ito queste 5 giornate ch&#8217;io v&#8217;ò contate, l&#8217;uomo truova una provincia molto guasta, ch&#8217;à nome Tebet; e noi ne diremo di sotto.</p>
  </section>
 </body>
</html>