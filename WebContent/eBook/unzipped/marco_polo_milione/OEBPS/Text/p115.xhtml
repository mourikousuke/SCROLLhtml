<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title>Capitolo 115</title>
 </head>
 <body>
  <section epub:type="bodymatter chapter">
   <hgroup>
    <h1 class="chapterNumber">Capitolo 115</h1>
    <h2 class="chapterTitle">Ancora de la provincia di Tebet.</h2>
   </hgroup>
   <p>Tebet è una grandissima provincia, e ànno loro linguaggio; e sono idoli e confinano co li Mangi e co molte altre province. Egli sono molti grandi ladroni. E è sí grande, che v&#8217;à bene 8 reami grandi, e grandissima quantità di città e di castella. E v&#8217;à in molti luoghi fiumi e laghi e montagne ove si truova l&#8217;oro di paglieola in grande quantità. E in questa provincia s&#8217;espande lo coraglio, e èvi molto caro, però ch&#8217;egli lo pongono al collo di loro femine e de&#8217; loro idoli, e ànnolo per grande gioia. E &#8217;n questa provincia à giambellotti assai e drappi d&#8217;oro e di seta; e quivi nasce molte spezie che mai non furo vedute in queste contrade. E ànno li piú savi incantatori e astorlogi che siano in quello paese, ch&#8217;egli fanno tali cose per opere di diavoli che non si vuole contare in questo libro, però che troppo se ne maraviglierebbero le persone. E sono male costumati. Egli ànno grandissimi cani e mastini grandi com&#8217;asini, che sono buoni da pigliare bestie salvatiche; egli ànno ancora di piú maniere di cani da cacc[ia]. E vi nasce ancora molti buoni falconi pellegrini e bene volanti.</p>
   <p>Or lasciamo di questa provincia di Tebet, e diròvi d&#8217;un&#8217;altra provincia e regione, la quale è scritta di sotto. E&#8217; sono al Grande Kane; e tutte province e regioni che sono scritte in questo libro sono al Grande Kane, salvo quelle dal princípo di questo libro che sono au fi Angom, com&#8217;io v&#8217;ò scritto. E perciò, da quella infuori, quanto n&#8217;è scritto su questo libro, tutte sono al Grande Kane; e perché voi nol trovaste scritto, sí lo &#8217;ntendete in tale maniera com&#8217;io v&#8217;ò detto.</p>
   <p>Or lasciamo qui, e conteròvi de la provincia del Gaindu.</p>
  </section>
 </body>
</html>