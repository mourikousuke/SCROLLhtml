<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title>Capitolo 30</title>
 </head>
 <body>
  <section epub:type="bodymatter chapter">
   <hgroup>
    <h1 class="chapterNumber">Capitolo 30</h1>
    <h2 class="chapterTitle">De la grande provincia di Persia: de&#8217; 3 Magi.</h2>
   </hgroup>
   <p>Persia si è una provincia grande e nobole certamente, ma &#8217;l presente l&#8217;ànno guasta li Tartari. In Persia è l[a] città ch&#8217;è chiamata Saba, da la quale si partiro li tre re ch&#8217;andaro adorare Dio quando nacque. In quella città son soppeliti gli tre Magi in una bella sepoltura, e sonvi ancora tutti interi con barba e co&#8217; capegli: l&#8217;uno ebbe nome Beltasar, l&#8217;altro Gaspar, lo terzo Melquior. Messer Marco dimandò piú volte in quella cittade di quegli 3 re: niuno gliene seppe dire nulla, se non che erano 3 re soppelliti anticamente.</p>
   <p>Andando 3 giornate, trovaro uno castello chiamato Calasata, ciò è a dire in francesco &#8217;castello de li oratori del fuoco&#8217;; e è ben vero che quelli del castello adoran lo fuoco, e io vi dirò perché. Gli uomini di quello castello dicono che anticamente tre lo&#8217; re di quella contrada andarono ad adorare un profeta, lo quale era nato, e portarono 3 oferte: oro per sapere s&#8217;era signore terreno, incenso per sapere s&#8217;era idio, mirra per sapere se era eternale. E quando furo ove Dio era nato, lo menore andò prima a vederlo, e parveli di sua forma e di suo tempo; e poscia &#8217;l mezzano e poscia il magiore: e a ciascheuno p[er] sé parve di sua forma e di suo tempo. E raportando ciascuno quello ch&#8217;avea veduto, molto si maravigliaro, e pensaro d&#8217;andare tutti insieme; e andando insieme, a tutti parve quello ch&#8217;era, cioè fanciullo di 13 die.</p>
   <p>Allora ofersero l&#8217;oro, lo &#8217;ncenso e la mirra, e lo fanciullo prese tutto; e lo fanciullo donò a li tre re uno bossolo chiuso. E li re si misoro per tornare in loro contrada.</p>
  </section>
 </body>
</html>