<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title>Capitolo 95</title>
 </head>
 <body>
  <section epub:type="bodymatter chapter">
   <hgroup>
    <h1 class="chapterNumber">Capitolo 95</h1>
    <h2 class="chapterTitle">De la moneta del Grande Ka[ne].</h2>
   </hgroup>
   <p>Egli è vero che in questa città di Canbalu è la tavola del Grande Sire; e è ordinato in tal maniera che l&#8217;uomo puote ben dire che &#8217;l Grande Sire àe l&#8217;archimia perfettamente; e mosteròvilo incontanente.</p>
   <p>Or sappiate ch&#8217;egli fa fare una cotal moneta com&#8217;io vi dirò. Egli fa prendere scorza d&#8217;un àlbore ch&#8217;à nome gelso - èe l&#8217;àlbore le cui foglie mangiano li vermi che fanno la seta -, e cogliono la buccia sottile che è tra la buccia grossa e &#8217;l legno dentro, e di quella buccia fa fare carte come di bambagia; e sono tutte nere. Quando queste carte sono fatte cosí, egli ne fa de le piccole, che vagliono una medaglia di tornesegli picculi, e l&#8217;altra vale uno tornesello, e l&#8217;altra vale un grosso d&#8217;argento da Vinegia, e l&#8217;altra un mezzo, e l&#8217;altra 2 grossi, e l&#8217;altra 5, e l&#8217;altra 10, e l&#8217;altra un bisante d&#8217;oro, e l&#8217;altra 2, e l&#8217;altra 3; e cosí va infino 10 bisanti. E tutte queste carte sono sugellate del sugello del Grande Sire, e ànne fatte fare tante che tutto &#8217;l tesoro (del mondo) n&#8217;appagherebbe. E quando queste carte sono fatte, egli ne fa fare tutti li pagamenti e spendere per tutte le province e regni e terre ov&#8217;egli à segnoria; e nesuno gli osa refiutare, a pena della vita.</p>
   <p>E sí vi dico che tutte le genti e regioni che sono sotto sua segnoria si pagano di questa moneta d&#8217;ogne mercatantia di perle, d&#8217;oro, d&#8217;ariento, di pietre preziose e generalemente d&#8217;ogni altra cosa. E sí vi dico che la carta che si mette (per) diece bisanti, no ne pesa uno; e sí vi dico che piú volte li mercatanti la cambiano questa moneta a perle e ad oro e a altre cose care. E molte volte è regato al Grande Sire, per li mercatanti che vale 400.000 bisanti e &#8217;l Grande Sire fa tutto pagare di quelle carte, e li mercatanti le pigliano volentieri, perché le spe(n)dono per tutto il paese.</p>
   <p>E molte volte fa bandire lo Gra(nde) Kane che ogni uomo ch&#8217;àe oro o ariento o perle o priete preziose o alcuna altra cara cosa, incontanente l&#8217;abbi a porta[r]e a la tavala del Grande Sire, e egli le fa pagare di queste carte; e tanta gliene viene di questa mercatantia che è uno miracolo.</p>
   <p>E quando ad alcuno si rompe e guastasi alcuna di queste carte e egli vae a la tavola del Grande Sire, incontanente gliele cambia e (ègli) data bella e nuova, ma sí gliene lascia 3 per 100. Ancora sappiate che se alcuno vuole fare vasellamento d&#8217;ariento o cinture, e egli vae a la tavola del Grande Sire, dell&#8217;ariento del Grande Sire gliene dà tanto quanto vuole per queste carte, secondo che si spendono. E questo è la ragione perché &#8217;l Grande Sire dé avere piú oro e piú ariento che niuno signore del mondo; e sí vi dico che tra tutti li signori del mondo non ànno tanta ricchezza com&#8217;à &#8217;l Grande Kane solo.</p>
   <p>Or ò contato della moneta de le carte; or vi conterò de la segnoria de la città di Canbalu.</p>
  </section>
 </body>
</html>