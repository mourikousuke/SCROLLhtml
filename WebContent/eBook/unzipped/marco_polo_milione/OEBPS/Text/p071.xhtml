<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title>Capitolo 71</title>
 </head>
 <body>
  <section epub:type="bodymatter chapter">
   <hgroup>
    <h1 class="chapterNumber">Capitolo 71</h1>
    <h2 class="chapterTitle">Del reame d &#8217;Erguil.</h2>
   </hgroup>
   <p>E quando l&#8217;uomo si parte di questo Canpitui che io v&#8217;ò contato, l&#8217;uomo vae 5 giornate per luogo ove è molti spiriti, li quali l&#8217;uomo gli ode parlare per l&#8217;aria la notte piú volte. A capo di queste 5 giornate, l&#8217;uomo truova uno reame ch&#8217;à nome Erguil, e è al Grande Kane; e è de la grande provinc[ia] di Tengut, che àe piú reami. Le genti sono idoli, e cristiani nestorini, e quegli che adorano Malcomet. E v&#8217;àe cittadi asai, e la mastra cittade à nome Ergigul.</p>
   <p>E uscendo di questa città, andando verso Catai, si truova una città ch&#8217;a no(m)e Singui. E àvi ville e castelle assai, e sono di Tangut medesimo, e è al Grande Kane. Le genti sono idoli, e che adorano Malcomet, e cristiani. E v&#8217;à buoi salvatichi che sono grandi come leofanti, e sono molto begli a vedere, ché egli sono tutti pilosi, fuor lo dosso, e sono bianchi e neri, lo pelo lungo 3 palmi: e&#8217; sono sí begli ch&#8217;è una meraviglia. E de questi buoi medesimi ànno de&#8217; dimestichi, perch&#8217;ànno presi de&#8217; salvatichi e ànnogli fatt&#8217;alignare dimestichi; egli gli caricano e lavorano con essi, e ànno forza due cotanto che gli altri.</p>
   <p>E in questa contrada nasce lo migliore moscado che sia al mondo. Sapiate che &#8217;l moscado si truova in questa maniera, ch&#8217;ell&#8217;è una picciola bestia come una gatta, ma è cosí fatta: ella àe pelo de cerbio, cosí grosso lo piede come gatta, e àe 4 denti, due di sotto e due di sopra, che sono lunghi tre dita e sono sotile, li due vanno in giuso e le due in suso. Ell&#8217;è bella bestia.</p>
   <p>Lo moscado si truova in questa maniera, che quando l&#8217;uomo l&#8217;àe presa, l&#8217;uomo truova tra la pelle e la carne, dal bellíco, una postema, e quella si taglia con tutto &#8217;l cuoio, e quello è lo moscado, di che viene grande olore. E in questa contrada n&#8217;àe grande abonda(n)za, cosí buono com&#8217;i&#8217; v&#8217;ò detto.</p>
   <p>Egli vivono di mercatantia e d&#8217;arti, e ànno biade. La provincia è grande 15 giornate. E v&#8217;à fagiani due cotanto grandi ch&#8217;e&#8217; nostri: egli sono grandi come paoni, un poco meno; egli ànno la coda lunga 10 palmi e 9 e 8 e 7 almeno. Ancora v&#8217;à fagiani fatti come quegli di questo paese.</p>
   <p>Le gente sono idole, e grasse, e ànno piccolo naso, li capelli neri; non ànno barb[a] se no al mento. Le donne non ànno pelo adosso in niuno luogo, salvo che nel capo; elle ànno molto bella carne e bianca, e sono bene fatte di loro fattezze, e molto si dilettano con uomini. E puossi pigliare tante femine come altri vuole, abiento il podere; e se la femina è bella e è di piccolo legnaggio, uno grande uomo la toglie e dàe a la mad(r)e molto avere e di ciò ch&#8217;egli s&#8217;accordano.</p>
   <p>Or ci partiamo di qui, e anderemo a un&#8217;altra provincia verso levante.</p>
  </section>
 </body>
</html>