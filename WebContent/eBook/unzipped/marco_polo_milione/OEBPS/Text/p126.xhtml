<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title>Capitolo 126</title>
 </head>
 <body>
  <section epub:type="bodymatter chapter">
   <hgroup>
    <h1 class="chapterNumber">Capitolo 126</h1>
    <h2 class="chapterTitle">Di Cugiu.</h2>
   </hgroup>
   <p>Cugiu è una provincia verso levante che, quando l&#8217;uomo si parte di Toloman, e&#8217; va 12 giornate su per uno fiume, ov&#8217;à ville e castella assai. Non v&#8217;à cose da ricordare. E di capo de le 12 giornate si truova la città di Cugiu, la qual è molto nobile e molto grande. E&#8217; sono idoli ed al Grande Kane. E&#8217; vivono di mercatantia e d&#8217;arti, e fanno panno di scorze d&#8217;àlbori e sono be&#8217; vestir di state. E&#8217; sono uomini d&#8217;arme; non ànno moneta se non le carte del Grande Kane.</p>
   <p>E&#8217; v&#8217;à tanti leoni che, se neuno dormisse la notte fuori di casa, sarebbe incontanente manicato. E chi di notte va per questo fiume, se la barca no sta bene di lungi da la terra, qu(a)ndo si riposa la barca, andrebbe alcuno leone e piglierebbe uno di questi uomini e mangiarebbelo, ma gli uomini si ne sanno bene guardare. Li leoni ci sono grandissimi e pericolosi. E sí vi dico una grande maraviglia, che due cani vanno a un grande leone - questi cani di questa contrada - e ucidollo, tanto sono arditi, e diròvi come. Quando un uomo è a cavallo con due di questi buoni cani, come i cani veggono il leone, sí tosto corrono a lui, l&#8217;uno dinanzi e l&#8217;altro di dietro, ma sono sí mastri e leggeri che &#8217;l leone non li tocca, perché &#8217;l leone guarda molto all&#8217;uomo. E &#8217;l leone si mette a partire per trovare àlbore ove ponga le reni per mostrare il viso a li cani, e&#8217; cani tuttavia (lo mordono) a le cosce, e fannolo rivolgere or qua or là; e l&#8217;uomo ch&#8217;è a cavallo sí lo seguita percotendolo di sue saette molte volte, tanto che il leone cade morto, sí che non si può difendere da un uomo a cavallo co due buoni cani.</p>
   <p>Egli ànno seta assai, e su per questo fiume va mercatantia assai da ogne parte per li rami di questo fiume.</p>
   <p>E ancora andando su per questo fiume 12 giornate, si truova città e castella assai.</p>
   <p>Le gente sono idole e sono al Grande Kane; e spendono monete di carte. Alcuna gente v&#8217;à d&#8217;arme, alcuna v&#8217;à (di) mercatanti e artefici. Di capo de le 12 giornate si truova Sindifu, di che questo libro parlò adietro. Di capo di queste 12 giornate, l&#8217;uomo cavalca bene 70 giornate per terre e per province, di che parlò questo libro adietro. Di capo de le 70 giornate l&#8217;uomo truova Cugiu, ove noi fummo. Da Cugiu si parte e va 4 giornate, trovando castella e città assai. E&#8217; sono artefici e mercatanti, e sono al Grande Kane; ànno moneta di carta. Di capo de le 4 giornate si truova Cacafu, ch&#8217;è de la provincia del Catai.</p>
   <p>E diròvi sua usanza e suoi covenentri, come potrete udire.</p>
  </section>
 </body>
</html>