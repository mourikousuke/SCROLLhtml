<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title>Capitolo 78</title>
 </head>
 <body>
  <section epub:type="bodymatter chapter">
   <hgroup>
    <h1 class="chapterNumber">Capitolo 78</h1>
    <h2 class="chapterTitle">Comincia la bataglia.</h2>
   </hgroup>
   <p>Quando l&#8217;alba del die fue venuta, e &#8217;l Grande Kane aparve sopra &#8217;l piano ove Naiano dimorava molto segretamente, perché non credea che &#8217;l Grande Kane ardisse per niuna cosa di venirvi, e perciò non facea guardare lo campo né dinanzi né dirieto. Lo Grande Kane giunse sopra questo luogo, e avea una bertesca sopra quattro leofanti, ove avea suso insegne, sicché bene si vedeano da la lunga. Sua gente era ischierata a 30.000 a 30.000, e intorniaro tutto lo campo in uno momento. E ciascheuno cavaliere avea uno pedone in groppa con suo arco in mano.</p>
   <p>E quando Naiano vide lo Grande Kane con sua gente, egli furono tutti ismariti e ricorsero a l&#8217;arme, e schieraronsi bene e ordinatamente, e aconciarsi, sí che non era se non a fedire.</p>
   <p>Alotta cominciò a sonare molti istormenti ed a cantare ad alta boce; però che l&#8217;usanza de&#8217; Tartari è cotale, che &#8217;nfino che &#8217;l naccaro non suona, ch&#8217;è uno istormento del capitano, mai non combatterebboro, e infino che suona, gli altri suonano molti stormenti e cantano. Or è lo cantare e lo sonare sí grande da ogne parte, che ciò era maraviglia.</p>
   <p>Quando furo aparecchiati trambo le parti, e li grandi naccari cominciaro a sonare, e l&#8217;uno venne contra l&#8217;altro, e cominciaronsi a fedire di lance e di spade. E fue la battaglia molto crudele e fellonesca, e le saette andavano tanto per aria che non si potea vedere l&#8217;aria se non come fosse piova; e li cavalieri cadeano a terra dell&#8217;una parte e dell&#8217;altra, e eravi tale romore, che gli truoni non sarebboro uditi. E sappiate che Naiano era cristiano battezato, e in questa battaglia avea egli la croce di Cristo sulla sua insegna.</p>
   <p>E sappiate che quella fue la piú crudele battaglia e la piú paurosa che fosse mai al nostro tempo, né ove tanta gente morisse: e vi morío tanta gente tra da l&#8217;una parte e dell&#8217;altra, che ciò sarebbe maraviglia a credere. Ella duròe da la mattina infino al mezzodie passato, ma da sezzo lo campo rimase al Grande Kane. Quando Naian e sua gente vide ch&#8217;egli non potea sofferire piú, si misoro a fugire, ma non valse nulla, ché pure Naian fu preso, e tutti suoi baroni e la sua gente si rendéo al Grande Kane.</p>
  </section>
 </body>
</html>