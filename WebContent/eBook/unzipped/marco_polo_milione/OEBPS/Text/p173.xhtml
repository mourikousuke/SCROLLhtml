<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title>Capitolo 173</title>
 </head>
 <body>
  <section epub:type="bodymatter chapter">
   <hgroup>
    <h1 class="chapterNumber">Capitolo 173</h1>
    <h2 class="chapterTitle">Della provincia di Lar.</h2>
   </hgroup>
   <p>Lar è una provincia verso ponente, quando l&#8217;uomo si parte dal luogo ov&#8217;è il corpo di san Tomaso. E di questa provincia sono nati tutti li bregomanni e di là vennero primamente. E sí vi dico che questi bregomanni sono i migliori mercatanti e&#8217; piú leali del mondo, ché giamai non direbbero bugia per veruna cosa (del mondo), né non mangiano carne né non beono vino. E&#8217; stanno in molta grande onestade, e non tocherebboro altra femina che loro moglie, né none ucciderebboro veruno animale, né non farebboro cosa onde credessoro avere peccato.</p>
   <p>Tutti li bregomanni sono conosciuti per uno filo di bambagia ch&#8217;egli portano sotto la spalla manca, e sí &#8217;l si legano sopra la spalla ritta, sicché li viene il filo atraverso il petto e le spalle. E sí vi dico ch&#8217;egli ànno re ricco e potente, e compera volontieri perle e priete preziose, e conviene ch&#8217;abbia tutte le perle che recano li mercatanti delli bregomanni da Mabar, ch&#8217;è la migliore provincia ch&#8217;abbia l&#8217;India.</p>
   <p>Questi sono idolatri e vivono ad agura d&#8217;uccelli e di bestie piú ch&#8217;altra gente. Ed àvi uno cotale costume: quando alcuno mercatante fa alcuna mercatantia, elli si pone mente a l&#8217;ombra sua; e se l&#8217;ombra è tamanta come dee essere, sí compie la mercatantia, e s&#8217;ella non fosse tale come dé essere in quello die, non la compie per cosa del mondo; e questo fanno se(m)pre. Ancora fanno un&#8217;alt(r)a cosa: che quando elli sono in alcuna bottega per comperare alcuna mercatantia, e se vi viene alcuna tarantola - che ve n&#8217;à molte -, sí guata da quale parte ella viene; e puote venire da tale parte ch&#8217;e&#8217; compie il mercato, e da tale che che per cosa del mondo nol compierebbe. Ancora, quando escono di casa, ed egli oda alcuno starnuto che no gli piaccia, imantenente ritorna in casa e none anderebbe piú inanzi.</p>
   <p>Questi bregomanni vivono piú che gente che sia al mondo, perché mangiano poco e fanno magiore astine(n)za; li denti ànno bonissimi per una erba ch&#8217;egli usano a mangiare. E v&#8217;à uomini regolati che vivono piú ch&#8217;altra gente, e vivono bene 150 anni o &#8217;nfino 200 anni, e tutti sono prosperosi a servire loro idoli; e tutto questo è per la grande astinenza ch&#8217;e&#8217; fanno. E questi regalati si chiamano congi(u)gati. E&#8217; mangiano sempre buone vivande, cioè, lo piú, riso e latte; e questi congiugati pigliano ogne mese uno cotale beveraggio: che tòlgoro arien(t)o vivo e solfo, e míschiallo insieme coll&#8217;acqua e béollo; e dicono che questo tiene sano e &#8217;lunga gioventudine, e tutti quelli che l&#8217;usano vivono piú delli altri.</p>
   <p>Elli sono idoli, ed ànno tanta isperanza nel bue, che l&#8217;adorano; e li piú di loro pòrtaro uno bue di cuoio [o] d&#8217;ottone inorato nella fronte. E&#8217; vanno tutti ignudi sanza coprire loro natura alcuno di questi regolati; e questo fanno per grande penitenzia. Ancora vi dico ch&#8217;elli ardono l&#8217;ossa del bue e fannone polvere, e di quella polvere s&#8217;ungono in molte parti del loro corpo con grande reverenzia, altressí come fanno i cristiani dell&#8217;acqua santa. E&#8217; non mangiano né in taglieri né in iscodelle, ma in su foglie di certi àlbori, larghe, secche e non verdi, ché dicono che le verdi ànno anima, sicché sarebbe peccato. Ed elli si guardano di non fare cosa ond&#8217;ellino credesser avere peccato, enanzi si lascerebboro morire. E quando sono domandati: «Perché andate voi ignudi?», e quelli dicono, perché in questo mondo non ne r[e]caro nulla e nulla vogliono di questo mondo: «Noi non abiamo nulla vergogna di mostare nostre nature, perciò che noi non facciàno con esse veruno peccato, e per(ciò) noi non abiamo vergogna piú d&#8217;un vembro che d&#8217;altro. Ma voi, che li po(r)tate coperti, e perciò che voi li aoperate in peccati, e perciò avete voi vergogna». Ed ancora vi dico che questi none ucciderebbero niuno animale di mondo, né pulci né pidocchi né mosca né veruno altro, perché dicono ch&#8217;elli ànno anima, onde sarebbe peccato. Ancora no mangiano niuna cosa verde, né erba né frutti infino tanto che non sono secchi, perché dicono anche ch&#8217;ànno anima. Elli dormono ignudi in sulla terra né non tengono nulla né sotto né adosso; e tutto l&#8217;anno digiunano e no mangiano altro che pane ed acqua.</p>
   <p>Ancora vi dico ch&#8217;elli ànno loro aregolati, che guardano l&#8217;idoli. Ora li vogliono provare s&#8217;egli sono bene onesti, e mandano per le pulcelle che sono oferte all&#8217;idoli, e fannoli toccare a loro in piú parte del corpo ed istare con loro in sollazzi; e se &#8217;l loro vembro si rizza o si muta, sí &#8217;l mandano via e dicono che non è onesto, e non vogliono tenere uomo lusorioso; e se &#8217;l vembro non si muta, sí &#8217;l tengono a servire l&#8217;idoli nel munistero.</p>
   <p>Questi ardono li corpi morti, perché dicono che se e&#8217; non s&#8217;ardessero, e&#8217; se ne farebbe vèrmini, e quelli vèrmini si morrebbero quando non avessero piú che mangiare, sicch&#8217;egli sarebbero cagioni della morte di quelli vermi; [perciò] che dicono che li vermi ànno anima, onde l&#8217;anima di quello cotale corpo n&#8217;averebbe pena nell&#8217;altro mondo. E perciò ardono i corpi, perch&#8217;e&#8217; no meni vèrmini.</p>
   <p>Avemovi contato de&#8217; costumi di questi idolatri; diròvi una novella ch&#8217;avavamo dimenticato de l&#8217;isola di Seila.</p>
  </section>
 </body>
</html>