<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title>Capitolo 36</title>
 </head>
 <body>
  <section epub:type="bodymatter chapter">
   <hgroup>
    <h1 class="chapterNumber">Capitolo 36</h1>
    <h2 class="chapterTitle">De la grande china.</h2>
   </hgroup>
   <p>Questo piano dura verso mezzodie 5 giornate. Da capo de le cinque giornate è un&#8217;altra china che dura 20 miglia, molto mala via, e àvi molti mali uomini che rubano.</p>
   <p>Di capo della china à uno piano molto bello, che si chiama lo piano di Formosa, e dura due giornate di bella riviera; e quivi àe francolini, papagalli e altri uccelli divisati da li nosti.</p>
   <p>Passate due giornate, è lo mare Oziano e &#8217;n su la ripa è una città con porto, ch&#8217;à nome Cormos, e quivi vegnono d&#8217;India per navi tutte ispezzerie, drappi d&#8217;oro e (denti di) leofanti (e) altre mercatantie assai; e quindi le portano li mercatanti per tutto lo mondo. Questa è terra di grande mercatantia; sotto di sé àe castella e cittadi assai, perch&#8217;ella è capo de l(a) provincia; lo re à nome Ruccomod Iacomat. Quivi è grande caldo; inferma è la terra molto, e se alcuno mercatante d&#8217;altra terra vi muore, lo re piglia tutto suo avere.</p>
   <p>Quivi si fa lo vino di dattari e d&#8217;altre ispezie asai, e chi &#8217;l bee e non è uso, sé &#8217;l fa andare a sella e purgalo; m[a] chi n&#8217;è uso fa carne assai. Non usano nostre vivande, ché se manicassero grano e carne, infermarebbero incontanente; anzi usano per loro santà pesci salati e dattari e cotali cose grosse, e con queste dimorano sani.</p>
   <p>Le loro navi sono cattive e molte ne pericala, perché non sono confitte con aguti di ferro, ma con filo che si fa della buccia delle noci d&#8217;India, che si mette in molle ne l&#8217;(a)cqua e fassi filo come setole; e con quello le cuciono, e no si guasta per l&#8217;acqua salata. Le navi ànno una vela, un timo[n]e, uno àbore, una coverta, ma quando sono caricate, le cruopono di cuoie, e sopra questa coverta pongono i cavalli che menano in India. No ànno ferro per fare aguti e è grande pericolo a navicare con quelle navi.</p>
   <p>Questi adorano Malcometto. E èvi sí grande caldo, che se no fosse li giardini co molta acqua di fuori da la città, ch&#8217;egli ànno, non camperebboro. Egli è vero che vi viene uno vento la state talvolta di verso lo sabione con tanto caldo che, se gli uomini non fugissoro a l&#8217;acqua, non camperebboro del caldo. Elli seminano loro biade di novembre e ricogliele di marzo, e cosí fanno di tutti loro frutti; a da marzo inanzi non si truova niuna cosa viva, cioè verde, sopra terra, se non lo dattaro, che dura infino a mezzo maggio; e questo è per lo grande caldo. Le navi non sono impeciate, ma sono unte d&#8217;uno olio di pesce. E quando alcuno vi muore, sí fanno grande duolo; e le donne si pia(n)gono li loro mariti bene quattro anni, ogne die almeno una volta, con vi(ci)ni e co&#8217; parenti.</p>
   <p>Or tornaremo per tramontana per contare di quelle province, e ritornaremo per un&#8217;altra via a la città di Creman, la quale v&#8217;ò contato, perciò che [a] quelle contrade ch&#8217;io vi voglio contare, no vi si può andare se non da Creman. E vi dico che questo re Ruccomod Iacamat, do[nde] noi ci partiamo aguale, è re di Creman. E in ritornare da Cormos a Creman à molto bello piano e abondanza di vivande, e èvi molti bagni caldi; e àvi ucelli assai e frutti. Lo pane del grano è molto amaro a chi non è costumato, e questo è per lo mare che vi viene.</p>
   <p>Or lasciàno queste parti, e andiamo verso tramontana; e diremo come.</p>
  </section>
 </body>
</html>