<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title>Capitolo 74</title>
 </head>
 <body>
  <section epub:type="bodymatter chapter">
   <hgroup>
    <h1 class="chapterNumber">Capitolo 74</h1>
    <h2 class="chapterTitle">De la città di Giandu.</h2>
   </hgroup>
   <p>Quando l&#8217;uomo è partito di questa cittade e cavalca 3 giornate, sí si truova una cittade ch&#8217;è chiamata Giandu, la quale fee fare lo Grande Kane che regna, Coblai Kane. E àe fatto fare in questa città uno palagio di marmo e d&#8217;altre ricche pietre; le sale e le camere sono tutte dorate e è molto bellissimo marivigliosamente. E atorno a questo palagio è uno muro ch&#8217;è grande 15 miglia, e quivi àe fiumi e fontane e prati assai. E quivi tiene lo Grande Kane di molte fatte bestie, cioè cerbi, dani e cavriuoli, per dare mangiare a&#8217; gerfalchi e a&#8217; falconi ch&#8217;egli tiene in muda: in quello lugo egli v&#8217;à bene 200 gerfalchi. Egli medesimo vuole andare bene una volta ogne settimana (a vedere). E piú volte quando &#8217;l Grande Kane vae per questo prato murato, porta uno leopardo in sulla groppa del cavallo; e quando egli vuole fare pigliare alcuna di queste bestie, lascia andare lo leopardo, e &#8217;l leopardo la piglia e falla dare agli suoi gerfalchi ch&#8217;egli tiene in muda; e questo fae per suo diletto.</p>
   <p>Sappiate che &#8217;l Grande Kane àe fatto fare in mezzo di questo prato uno palagio di canne, ma è tutto dentro innorato, e è lavorato molto sottilemente a besti&#8217; e a uccegli innorat[i]. La copertura è di canne, vernicata e comessa sí bene che acqua non vi puote intrare. Sappiate che quelle canne sono grosse piú di 3 palmi o 4, e sono lunghe (da) 10 passi infino in 15; e tagliansi al nodo e per lungo, e sono fatte come tegoli, sicché se può bene coprire la casa. E àl fatto fare sí ordinatamente ch&#8217;egli lo fa disfare quando egli vuole, e fallo sostenere a piú di 200 corde di seta.</p>
   <p>E sappiate che tre mesi dell&#8217;anno vi stae in questo palagio lo Grande Kane, cioè giugno, luglio, agosto, e questo fae perché v&#8217;è caldo. E questi tre mesi questo palagio sta fatto, gli altri mesi dell&#8217;anno istà disfatto e riposo; e puollo fare e disfare a suo volere. E quando egli viene a&#8217; 28 die d&#8217;agosto, lo Grande Kane si parte di questo palagio; e diròvi la cagione.</p>
   <p>Egli è vero ch&#8217;egli àe una generazione di cavagli bianchi e di giumente bianche come neve, senza niuno altro colore - e sono in quantità bene di 10.000 giumente -, e lo latte di queste giumente bianche no può bere niuno se non di schiatta emperiale. Ben è un&#8217;altra generazioni di gente chiamata Oriat, che ne possono bere, ché Cinghi Kane gli diede quella grazia per una battaglia che vinsero co lui jadis. E quando queste bestie vanno pascendo, gli è fatto tanto onore, che no è sí grande barone che passasse per queste bestie, per no scioperalle del pascere. E gli stronomi e gl&#8217;idoli ànno detto al Grande Kane che di questo latte si dee versare ogn&#8217;anno a&#8217; 28 die d&#8217;agosto per l&#8217;aria e per la terra, acciò che gli spiriti e gl&#8217;idoli n&#8217;abbiano a bere la loro parte, acciò che gli salvino loro famiglie, uccegli e ogne loro cosa.</p>
   <p>E quando si parte lo Grande Kane e va a un altro luogo. E sí vi dirò una maraviglia ch&#8217;io avea dimenticata, che quando &#8217;l Grande Kane è in questo palagio e egli viene uno male tempo, egli àe astronomi e incantatori, e fa[nno] che &#8217;l male tempo non viene in sul suo palagio. E questi savi uomini son chiamati Tebot, e sanno piú d&#8217;arti di diavoli che tutta l&#8217;altra gente, e fanno credere a le genti che questo aviene per santità. E questa gente medesima ch&#8217;io v&#8217;ò detto ànno una tale usanza, che quando alcuno uomo è morto per la segnoria, eglino lo fanno cuocere e màngiallo, m[a] non se morisse di sua morte.</p>
   <p>E&#8217; sono sí grandi incantatori che, quando &#8217;l Grande Kane mangia in su la maestra sala, e gli coppi pieni di vino o di latte o d&#8217;altre loro bevande, che sono dall&#8217;altro capo della sala, sí gli fanno venire sanza ch&#8217;altri gli tocchi, e vegnono dinanzi al Grande Kane; e questo vede bene 10.000 persone, e questo è vero senza menzogna, e questo ben si puote fare per nigromanzia.</p>
   <p># E quando viene niuna festa di niuno idolo, egli vanno al Grande Kane, e fannosi dare cotanti montoni e legno aloe e altre cose per fare onore a quello idolo, perciò che si salvi lo suo corpo e le sue cose. E quando questi incantatori ànno fatto questo, fanno grande afummata dinanzi agl&#8217;idoli di buone ispezie, con grandi canti. Poscia ànno questa carne cotta di questi montoni, e&#8217; póngolla dinanzi all&#8217;idolo e versano lo brodo quae e làe, e dicono che gl&#8217;idoli ne piglino quello che egli vogliono. E in cotale maniera fanno onore agl&#8217;idoli lo dí della loro festa, ché ciascuno idolo à propia festa, come ànno gli nostri santi.</p>
   <p>Egli ànno badie e monisteri, e sí vi dico che v&#8217;à una piccola città ch&#8217;àe uno monistero che v&#8217;àe entro piú di 2.000 monaci, e vestonsi piú onestamente che tutta l&#8217;altra gente. Egli fanno le magiori feste agli idoli del mondo, co li magiori canti e cogli magiori luminari.</p>
   <p>Ancora v&#8217;àe un&#8217;altra maniera di rilegiosi, che fanno cosí aspra vita com&#8217;io vi conterò. Egli mai no mangiano altro che crusca di grano, e fannola istare in molle nell&#8217;acqua calda uno poco, e poscia la menano e màngialla. Quasi tutto l&#8217;anno digiunano; e molti idoli ànno e molto stanno in orazione, e tale volta adorano lo fuoco. E quelle altre regole dicono di costoro che digiunano che sono paterini. Altra maniera v&#8217;à di monaci che pigliano moglie e ànno figliuoli asai; e questi vestono di (altre) vestimenta dagli altri, sicché vi dico insomma grande differenza à da l&#8217;una a l&#8217;altra e in vita e in vestiri.</p>
   <p>E di questi v&#8217;àe che tutti loro idoli ànno nome di femine.</p>
   <p>Or ci partiremo di qui, e conteròvi del grandissimo segnore di tutti li Tartari, cioè lo nobile Grande Kane, che Coblain è chiamato.</p>
  </section>
 </body>
</html>