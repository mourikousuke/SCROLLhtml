<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title>Capitolo 81</title>
 </head>
 <body>
  <section epub:type="bodymatter chapter">
   <hgroup>
    <h1 class="chapterNumber">Capitolo 81</h1>
    <h2 class="chapterTitle">De la fattezza del Grande Kane.</h2>
   </hgroup>
   <p>Lo Grande Signore de&#8217; signori, che Cob(l)ai Kane è chiamato, è di bella grandezza, né piccolo né grande, ma è di mezzana fatta. Egli è ca(r)nuto di bella maniera; egli è troppo bene tagliato di tutte le membre; egli à lo suo viso bianco e vermiglio come rosa, gli occhi neri e begli, lo naso bene fatto e ben li siede.</p>
   <p>Egli àe tuttavia 4 femine, le quali tiene per sue dirette moglie. E &#8217;l magiore figliuolo ch&#8217;egli àe di queste 4 moglie dé essere per ragione signore de lo &#8217;mperio dopo la morte di suo padre.</p>
   <p>Elle sono chiamate imperadrici, e ciascuna è chiama[t]a per su&#8217; nome, e ciascuna di queste donne tiene corte per sé, e non vi n&#8217;à niuna che non abbia 300 donzelle, e ànno molti valetti e scudieri e molti altri uomini e femine, sicché ciascuna di queste donne à bene in sua corte 10.000 persone. E quando vuole giacere con niuna di queste donne, egli la fa venire in sua camera e talvolta vae alla sua.</p>
   <p>Egli tiene ancora molte amiche; e diròvi come: (e)gli è vero ch&#8217;egli è una generazione di Tartari, che sono chiamati Ungrac, che sono molto bella gente e avenante, e di queste sono scelte 100 le piú belle donzelle che vi sono, e sono menate al Grande Kane. Egli le fa guardare a donne nel palagio e falle giacere apresso lui in uno letto per sapere se ell&#8217;àe buono fiato, e per sapere s&#8217;ella è pulcella e ben sa(na) d&#8217;ogni cosa. E quelle che sono buone e belle di tutte cose so&#8217; messe a servire lo signore in tal maniera com&#8217;io vi dirò. Egli è vero che ogne 3 die e 3 notti, 6 di queste donzelle servono lo signore in camera e a letto e a ciò che bisogna, e &#8217;l signore fa di loro quello ch&#8217;egli vuole. E di capo di 3 dí e di 3 notti vegnono l&#8217;altre 6 donzelle, e cosí va tutto l&#8217;anno di 6 in 6 donzelle.</p>
  </section>
 </body>
</html>