<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title>Capitolo 186</title>
 </head>
 <body>
  <section epub:type="bodymatter chapter">
   <hgroup>
    <h1 class="chapterNumber">Capitolo 186</h1>
    <h2 class="chapterTitle">Dell&#8217;isola di Madegascar.</h2>
   </hgroup>
   <p>Mandegascar si è una isola verso mezzodí, di lungi da Scara intorno da 1.000 miglia. Questi sono saracini ch&#8217;adorano Malcometo; questi ànno 4 vescovi - cio(è) 4 vecchi uomini -, ch&#8217;ànno la signoria di tutta l&#8217;isola. E sapiate che questa è la migliore isola e la magiore di tutto il mondo, ché si dice ch&#8217;ella gira 4.000 miglia. E&#8217; vivono di mercatantia e d&#8217;arti. Qui nasce piú leofanti che in parte del mondo; e per tutto l&#8217;altro mondo non si vende né compera tanti denti di leofanti quanto in questa isola ed in quella di Zaghibar. E sapiate che in questa isola non si mangia altra carne che di camelli, e mangiavisene tanti che non si potrebbe credere; e dicono che questa carne di camelli è la piú sana carne e la migliore che sia al mondo.</p>
   <p>Qui si à grandissimi àlbori di sandali rossi, ed ànnone grandi boschi. Qui si à ambra assai, perciò che in quello mare àe assai balene e capodoglie; e perché pigliano assai di queste balene e di queste capodoglie si ànno ambre assai. Elli ànno leoni e tutte bestie da prendere in caccia, e uccelli molti divisati da&#8217; nostri. Qui vengono molti navi, e recano e portano molta mercatantia.</p>
   <p>E sí vi dico che le navi non possono andare piú verso mezzodie che infino a questa isola ed a Zanghibar, perciò che &#8217;l mare corre sí forte verso il mezzodí, ch&#8217;a pena si ne potrebbe tornare. E sí vi dico che le navi che vengono da Mabar a questa isola, vengono in 20 dí, e quando elle retornano a Mabar, penano a ritornare 3 mesi; e questo è per lo mare che corre cosí forte verso il mezzodí.</p>
   <p>Ancora sappiate che quelle isole che sono cotanto verso il mezzodí, le navi non vi vanno voluntieri per l&#8217;acqua che corre cosí forte. Dicomi certi mercatanti che vi sono iti, che v&#8217;à uccelli grifoni, e questi uccelli apaiono certa parte dell&#8217;anno, ma non sono cosí fatti come si dice di qua, cioè mezzo uccello e mezzo lione, ma sono fatti come aguglie, e sono grandi com&#8217;io vi dirò. Egli pigliano l&#8217;alifante e pòrtallo su in aire, e poscia il lasciano cadere, e quelli si disfa tutto, poscia si pasce sopra lui. Ancora dicono quelli che l&#8217;ànno veduti, che l&#8217;alie sue sono sí grandi che cuoprono 20 passi, e le penne sono lunghe 12 passi, e sono grosse come si conviene a quella lunghezza. Quello ch&#8217;io n&#8217;ò veduto di questi uccelli, io il vi dirò in altro luogo.</p>
   <p>Lo Grande Kane vi mandò messaggi per sapere di que]le cose di quell&#8217;isola, e preserne uno, sicché vi rimandò ancora messaggi per fare lasciare quello. Questi messaggi recarono al Grande Kane uno dente di porco salvatico che pesòe 14 libbre.</p>
   <p>Elli ànno sí divisate bestie e uccelli ch&#8217;è una maraviglia. Quelli di quella isola sí chiamano quello uccello ruc, ma per la grandezza sua noi crediamo che sia grifone.</p>
   <p>Or ci partiamo di questa isola, ed andamo i(n) Zaghimbar.</p>
  </section>
 </body>
</html>