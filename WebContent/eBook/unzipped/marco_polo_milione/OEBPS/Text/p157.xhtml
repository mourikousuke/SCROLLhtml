<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title>Capitolo 157</title>
 </head>
 <body>
  <section epub:type="bodymatter chapter">
   <hgroup>
    <h1 class="chapterNumber">Capitolo 157</h1>
    <h2 class="chapterTitle">Come sono gl&#8217;idoli di questa isola.</h2>
   </hgroup>
   <p>Or sapiate che gl&#8217;idoli di queste isole e quelle del Catai sono tutte d&#8217;una maniera. E questi di queste isole, e ancora de l&#8217;altre ch&#8217;ànno idoli, ta&#8217; sono ch&#8217;ànno capo di bue, e tal di porco, e cosí di molte fazioni di bestie, di porci, di montoni e altri; e tali ànno un capo e 4 visi e tali ànno 4 capi e tali 10; e quanti piú n&#8217;ànno, magiore speranza e fede ànno in loro. Gli fatti di quest&#8217;idoli son sí diversi e di tante diversità di diavoli, che qui non si vuole contare.</p>
   <p>Or vi dirò d&#8217;una usanza ch&#8217;è in questa isola. Quando alcun di quest&#8217;isola prende alcuno uomo che non si possa ricomperare, convita suoi parenti e compagni, e fanno &#8217;l cuocere e dàllo a mangiare a costoro; e dicono ch&#8217;è la migliore carne che si mangi.</p>
   <p>Or lasciamo andare questa matera e torniamo a la nostra. Or sapiate che questo mare, ov&#8217;è quest&#8217;isola, si chiama lo mare de Cin, che vale a dire lo &#8217;mare ch&#8217;è contra lo Mangi&#8217;; e in questo mare de Cin, secondo che dicono savi marinari che ben lo sanno, à bene 7448 isole, de le quali le piú s&#8217;abitano. E sí vi dico che in tutte queste isole no nasce niuno àlbore che no ne vegna olore, come di legno aloe e magiore. E ànno ancora molte care spezie di piú maniere; e in quest&#8217;isole nasce il pepe bianco come neve, e del nero in grande abondanza. Troppo è di grande valuta ill&#8217;oro, e l&#8217;altre care cose che vi sono, ma sono sí di lungi ch&#8217;a pena vi si può andare. E le navi di Quinsai e del Zaiton, quando vi vanno, ne recano grande guadagno, e penanvi ad andare un anno, ché vanno il verno e tornano la state. Quini non à se non due venti, l&#8217;uno che mena in là e l&#8217;altro in qua; e questi due venti l&#8217;uno è di verno e l&#8217;altro è di state. Ed è questa contrada molto di lungi d&#8217;India, e questo mare è bene del mare Ozeano, ma chiamasi de Cin, sí come si dice lo mare d&#8217;Inghilterra o quel de Rocella; e &#8217;l mare d&#8217;India ancora è del mare Ozeano.</p>
   <p>Di queste isole non vi conteròe piú, però che non vi sono stato, e &#8217;l Grande Kane non v&#8217;à che fare. Or torneremo al Zaiton, e quine riconinceremo nostro libro.</p>
  </section>
 </body>
</html>