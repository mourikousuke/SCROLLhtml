<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title>Capitolo 188</title>
 </head>
 <body>
  <section epub:type="bodymatter chapter">
   <hgroup>
    <h1 class="chapterNumber">Capitolo 188</h1>
    <h2 class="chapterTitle">Della mezzana India chiamata Nabasce.</h2>
   </hgroup>
   <p>Nabascie si è una grandissima provincia, e questa si è la mezzana India. E sappiate che &#8217;l maggiore re di questa provincia si è cristiano, e tutti li altri re de la provincia si sono sottoposti a lui i quali sono 6 re: 3 cristiani e 3 saracini. Li cristiani di questa provincia si ànno tre segnali nel volto: l&#8217;uno si è da la fronte infino a mezzo il naso, e uno da catuna gota. E questi segni si fanno con ferro caldo: che, poscia che sono battezzati ne l&#8217;acqua, sí fanno questi cotali segni; e fannolo per grande gentilezza, e dicono ch&#8217;è compimento di batesimo. I saracini si ànno pure uno segnale, il quale si è da la fronte infino a mezzo il naso. Il re maggiore si dimora nel mezzo de la provincia; i saracini si dimorano verso Aden, ne la quale contrad[a] messer santo Tommaso convertío molta gente; poscia si ne partío ed andonne a Mabar, colà ove fue morto. E sappiate che in questa provincia d&#8217;Abascie si à molti cavalieri e molta gente da arme; e di ciò fa bene bisogno, imperciò ch&#8217;egli si ànno grande guerra col soldano d&#8217;Aden e con quelli di Nubia e co molta altra gente.</p>
   <p>Or io sí vi voglio contare una novella ch&#8217;avenne al re d&#8217;Abascie quando egli volle andare in pellegrinaggio.</p>
  </section>
 </body>
</html>