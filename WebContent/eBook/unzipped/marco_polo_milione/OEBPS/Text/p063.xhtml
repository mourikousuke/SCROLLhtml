<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title>Capitolo 63</title>
 </head>
 <body>
  <section epub:type="bodymatter chapter">
   <hgroup>
    <h1 class="chapterNumber">Capitolo 63</h1>
    <h2 class="chapterTitle">Di Carocaron.</h2>
   </hgroup>
   <p>Carocaron è una città che gira tre miglia, nella quale fue lo primo signore ch&#8217;ebbero i Tartari, quando egli si partiro di loro contrada. E io vi conterò di tutti li fatti delli Tartari, e com&#8217;egli ebbero segnoria e com&#8217;egli si sparsero per lo mondo.</p>
   <p>E&#8217; fu vero che gli Tartari dimoravano in tramontana, entro Ciorcia; e in quelle contrade àe grandi piagge, ove non è abitagione, cioè di castelle e di cittadi, ma èvi buon[e] past[ure] e acque assai. Egli è vero ch&#8217;egli none aveano signore, ma faceano reddita a uno signore, che vale a dire in francesco Preste Gianni; e di sua grandezza favellava tutto &#8217;l mondo. Li Tartari li davano d&#8217;ogni 10 bestie l&#8217;una.</p>
   <p>Or avenne che li Tartari moltiplicaro molto. Quando Preste Gianni vide ch&#8217;egli moltipricavano cosí, pensò ch&#8217;egli li puotessero nuocere, e pensò di partigli per piú terre. Adonqua mandò de&#8217; suo baroni per fare ciò; e quando li Tartari udiro quello che &#8217;l signore volea fare, egli ne furo molto dolenti. Alora si partiro tutti insieme e andarono per luoghi diserti verso tramontana, tanto che &#8217;l Preste Giovanni non potea loro nuocere; e ribellàrsi da lui e no gli facean nulla rendita. E cosí dimorarono uno grande tempo.</p>
  </section>
 </body>
</html>