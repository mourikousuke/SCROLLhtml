<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title>Capitolo 151</title>
 </head>
 <body>
  <section epub:type="bodymatter chapter">
   <hgroup>
    <h1 class="chapterNumber">Capitolo 151</h1>
    <h2 class="chapterTitle">Del reame di Fugiu.</h2>
   </hgroup>
   <p>Quando l&#8217;uomo si parte di questa sezzaia città de Quisai, l&#8217;uomo entra nel reame di Fughiu. (E) vassi 6 giorna(te) per isiloc, (e) trova città e castella e case assai. E&#8217; sono idoli ed al Grande Kane; e sono sotto la signoria di Fughiu. Vivono di mercatantia e d&#8217;arti; d&#8217;ogne cosa ànno grande abondanza: ànno zizibe e galanga oltre misura, ché per &#8217;l viniziano grosso se n&#8217;avrebbe ben 80 libbre di zizibe. E v&#8217;àe un frutto che par zaferano, ma non è, ma vale ben altretanto a operare. Elli manucano d&#8217;ogne brutta carne - e d&#8217;uomo che no sia morto [di] sua morte - molto volentieri, e ànnola per buona carne. Quando vanno in oste si tondono li capelli molt&#8217;alto, e nel volto si dipingono d&#8217;azurro un segno com&#8217;un ferro di lancia. E&#8217; sono uomini molto crudeli piú del mondo, ché tutto die vanno ucidendo uomini e bevendo il sangue, e poscia li mangiano tutti; ed altro non procacciano.</p>
   <p>Nel mezzo di queste 6 giornate à una città ch&#8217;à nome Quenlafu, ch&#8217;è molto grande e nobile. E&#8217; sono al Grande Kane. E à tre ponti - li piú belli del mondo - di pietra, lunghi un miglio e larghi bene 8 passi, e sono tutti in colonne di marmo, e sono sí belli che molto tesoro vorebbe a farne uno. Elli vivono di mercatantia e d&#8217;arti; egli ànno seta asai e zizibe e galanga. E v&#8217;à belle donne. E ànno galline che no ànno penne, ma peli come gatte, e tutte nere; e fanno uova come le nostre, e sono molto buone da mangiare. Qui non à altro.</p>
   <p>E in queste 6 giornate ch&#8217;è detto di sopra so&#8217; molte castella e città, e sono come quelle di sopra. E fra 15 miglia da l&#8217;altre tre giornate è una città ove si fa tanto zucchero, che sí ne fornisce il Grande Kane e tutta sua corte, che vale grande tesoro, e à nome Unquen. Qui no à &#8217;ltro.</p>
   <p>Quando l&#8217;uomo si parte di qui 15 miglia, l&#8217;uomo truova la città nobile di Fugiu, ch&#8217;è capo di questo reame; e però ne conteròe quello che noi ne sapemo.</p>
  </section>
 </body>
</html>