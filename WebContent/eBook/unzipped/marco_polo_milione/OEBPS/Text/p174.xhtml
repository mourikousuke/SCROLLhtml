<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title>Capitolo 174</title>
 </head>
 <body>
  <section epub:type="bodymatter chapter">
   <hgroup>
    <h1 class="chapterNumber">Capitolo 174</h1>
    <h2 class="chapterTitle">Dell&#8217;isola di Seila.</h2>
   </hgroup>
   <p>Seila è una grande isola: è grande com&#8217;io v&#8217;ò contato in adrieto. Or è vero che in questa isola àe una grande montagna, ed è sí diruvinata che persona non vi puote suso andare se no per uno modo: che a questa montagna pendono catene di ferro sí ordinate che li uomini vi possono montare suso. E dicono che in quella montagna si è il monumento d&#8217;Adam nostro padre; e questo dicono li saracini, ma l&#8217;idolatori dicono che v&#8217;è il munimento di Sergamon Borgani. E questo Sergamon fue il primo uomo a cui nome fue fatto idole, ché, secondo loro usansa, questi fue il migliore uomo che fosse mai tra loro, e &#8217;l primo ch&#8217;eglino avessero per santo. Questo Sergamon fue figliuolo d&#8217;uno grande re ricco e possente, e fue sí buono che mai non volle atendere a veruna cosa mondana. Quando il re vide che &#8217;l figliuolo tenea questa via e che non volea succedere al reame, ébbene grande ira, e mandò per lui, e promiseli molte cose, e disseli che lo volea fare re e sé volea disporre; né &#8217;l figliuolo non ne volle intendere nulla. Quando il re vide questo, sí n&#8217;ebbe sí grande ira ch&#8217;a pena che no morío, perché non avea piú figliuoli che costui, né a cui egli lasciasse il reame.</p>
   <p>Anco il padre si puose in cuore pure di fare tornare questo suo figliuolo a cose mondane. Ora lo fece mettere in uno bello palagio, e misevi co lui 300 pulcelle molto belle che lo servissero; e queste donzelle il servivano a tavola ed in camera, sempre ballando e cantando in grandi zolazzi, sí come il re avea loro comandato. Costui istava fermo, né per questo non si mutava a veruna cosa di peccato, e molto face&#8217; buona vita secondo loro usansa. Ora era tanto tempo istato in casa ch&#8217;egli non avea mai veduto veruno morto né alcuno malato; il padre si vollé uno dí cavalcare per la terra con questo suo figliuolo. E cavalcando loro, il figliuolo si ebbe veduto uno uomo morto che si portava a sotterare ed avea molta gente dietro. E &#8217;l giovane disse al padre: «Che fatto è questo?». E &#8217;l re disse: «Figliuolo, è uno uomo morto». E quegli isbigotío tutto, e disse al padre: «Or muoiono tutti li uomini?». E &#8217;l padre disse: «Figliuolo, sí». E &#8217;l giovane non disse piú nulla, ma rimase molto pensoso. Andando uno poco piú ina(n)zi, e que&#8217; trovarono uno vecchio che non potea andare, ed era sí vecchio ch&#8217;avea perduti i denti.</p>
   <p>E questo donzello si ritornò al palagio, e disse che non volea piú istare in questo malvagio mondo, da che li convenía morire o divenire sí vecchio che li bisognasse l&#8217;aiuto altrui; ma disse che volea cercare Quello che mai no moría né invecchiava, e Colui che l&#8217;avea criato e fatto, ed a lui servire. Ed incontanente si partío da questo palagio, e andossine in su questa alta montagna, ch&#8217;è molto divisata dall&#8217;altre, e quivi dimorò poscia tutta la vita sua molto onestamente; che per certo, s&#8217;egli fosse istato cristiano battezzato, egli sarebbe istato un grande santo appo Dio.</p>
   <p>A poco tempo costui si morío, e fue recato dinanzi al padre. Lo re, quando il vide, fue lo piú tristo uomo del mondo; e imantanente sí fece fare una statua tutta d&#8217;oro a sua similitudine, ornata di pietre preziose, e mandò per tutte le genti del paes&#8217; e del suo reame, e fecelo adorare come fosse idio. E disse che questo suo figliuolo era morto 84 volte, e disse che quando moríe la prima volta diventò bue, e poscia morío e diventò cane. E cosí dicono che morío 84 volt&#8217;e tuttavia diventava qualche animale, o cavallo od uccello od altra bestia; ma in capo dell&#8217;ottantaquattro volte dicono che morío e diventò idio. E costui ànno l&#8217;idolatri per lo migliore idio che egli abbiano. E sappiate che questi fue il primo idolo che (fosse) fatto, e da costui sono discesi tutti l&#8217;idoli. E questo fue nell&#8217;isola di Seila in India.</p>
   <p>E sí vi dico che gl&#8217;idolatori dalle piú lontane parte vi vengono in pelligrinaggio, siccome vanno i cristiani a San Iacopo in Galizia. Ma i saracini che vi vengo in peligrinaggio, dicono ch&#8217;è pure il munimento d&#8217;Adamo; ma, secondo che dice la Santa Iscrittura, il munimento d&#8217;Adamo si è in altra parte.</p>
   <p>Ora fu detto al Grande Kane che in su questa montagna era lo corpo d&#8217;Adamo, e li denti suoi e la scodella dov&#8217;elli mangiava. Pensò d&#8217;avere li denti e la scodella: fece ambasciadori e mandògli al re dell&#8217;isola di Seila a dimandare queste cose. E il re di Seila le donò loro: la scodella era d&#8217;un proferito bianco e vermiglio. Gli a(m)basciadori tornarono e recarono al Grande Kane la scodella e due denti mascellari, i quali erano molti grandi. Quando il Grande Kane seppe che questi ambasciadori erano presso a la terra ov&#8217;egli dimorava e che veníano con queste cose, fece mettere bando che ogni uomo e tutti gli aregolati andassero incontro a quelle reliquie, ché credea che veracemente fossero d&#8217;Adamo; e questo fue nel 1284. E fue ricevuta questa cosa in Ganbalu con grande reverenzia; e trov[o]ssi iscritto che quella iscodella avea cotale vertú, che mettendovi entro vivanda per uno uomo solo, n&#8217;aveano assai cinque uomini; e &#8217;l Grande Kane il provò, e trovò ch&#8217;era vero.</p>
   <p>Ora udirete della città di Caver.</p>
  </section>
 </body>
</html>