<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title>Capitolo 116</title>
 </head>
 <body>
  <section epub:type="bodymatter chapter">
   <hgroup>
    <h1 class="chapterNumber">Capitolo 116</h1>
    <h2 class="chapterTitle">De la provincia di Gaindu.</h2>
   </hgroup>
   <p>Gaindu è una provincia verso ponente, né non à se no uno re. E&#8217; sono idoli, e sono al Grande Kane; e v&#8217;à città e castella asai. E v&#8217;à uno lago ove si truova molte perle, ma &#8217;l Grande Kane non vuole che se ne cavino, ché se ne cavassero quante se ne troverebboro, diventerebbero sí vili che serebber per nulla; ma &#8217;l Grande Sire ne fa tòrre solamente quante ne bisognano a lui; e chi altri ne cavasse, perderebbe la persona. Ancora v&#8217;à una montagna ove si truovano pietre in grande quantità, che si chiamano turchie, e sono molto belle; e &#8217;l Grande Sire non le lascia trare se non per suo comandamento.</p>
   <p>E sí vi dico che in questa terra à un bello costume, che nol si tengono a vergogna se uno forestiere o altra persona giace co la moglie o co la figliuola od alcuna femmina ch&#8217;egli abbiano in sua casa; anzi lo tengono a bene, e dicono che li loro idoli gline danno molti beni temporali; e perciò fanno sí grande larghità di loro femmine a&#8217; forestieri, com&#8217;io vi dirò. Che sappiate che quando uno uomo di questa contrada vede che gli vegna uno forestiere a casa, incontanente esce di casa, e comanda a la moglie e all&#8217;altra famiglia ch&#8217;al forestiere sia fatto ciò ch&#8217;e&#8217; vuole come a la sua persona; e esce fuori, e sta a sua villa o altrove tanto che &#8217;l forestiere vi dimora 3 die. E &#8217;l forestiere fa appiccare suo cappello o altra cosa a la finestra a significare ch&#8217;egli è ancora là entro, perché &#8217;l marito o altro forestiere no v&#8217;andasse; e fin quello segnale stae alla casa, mai non vi torna. E questo si fa per tutta questa provincia.</p>
   <p>Egli ànno muneta com&#8217;io vi dirò. Egli prendono la sel e fannola cuocere e gíttalla in forma, e pesa questa forma da una mezza libbra; e le quattro venti di questi tali sel ch&#8217;io v&#8217;ò detto, vagliono uno saggio d&#8217;oro fino, e questa è la picciola moneta ch&#8217;egli spendo.</p>
   <p>Egli ànno bestie che fanno il moscado in grande quantità; egli ànno pesci assai e càvagli del lago ch&#8217;io v&#8217;ò detto, ove si truova le perle. Leoni, lupi cervieri, orsi, dani, cavriuoli, cervi ànno assai; e tutti uccegli ànno assai. Vino di vigne non ànno, ma fanno vino di grano e di riso co molte spezie, e è buono bevigione. In questa provincia nasce garofani assai: egli è un àlbore piccolo che fa le foglie grandi quasi come corbezze, alcuna cosa piú lunghe e piú strette; lo fiore fa bianco, piccolo come il garofano. Egli ànno zinzibero in grande abondanza, e canella e altre spezie assai, che nonne vegnono in nostra contrada.</p>
   <p>Or lasciamo di questa città, e conteròvi di questa contrada medesima piú inanzi.</p>
   <p>Quando l&#8217;uomo si parte di questa Gaindu, l&#8217;uomo cavalca bene 10 giornate per castella e per cittadi; e la gente è tutta di questa maniera, e di costumi e d&#8217;ogne maniera (di quelli ch&#8217;io v&#8217;ò detto). Passate queste 10 giornate, sí si truova un fiume chiamato Brunis, e quivi si finisce la provincia di Gaindu. E in questo fiume si truova grande quantità d&#8217;oro di pagliuola. Quivi àe canella assai. E entra nel mare Oceano.</p>
   <p>Or lasciamo di questo fiume, ché non v&#8217;à cosa da contare; e di[r]emo d&#8217;una provincia chiamata Caragia(n), come voi udirete.</p>
  </section>
 </body>
</html>