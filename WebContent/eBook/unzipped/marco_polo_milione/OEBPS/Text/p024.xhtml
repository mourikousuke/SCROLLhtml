<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title>Capitolo 24</title>
 </head>
 <body>
  <section epub:type="bodymatter chapter">
   <hgroup>
    <h1 class="chapterNumber">Capitolo 24</h1>
    <h2 class="chapterTitle">Di Baudac, come fu presa.</h2>
   </hgroup>
   <p>Baudac è una grande cittade, ov&#8217;è lo califfo di tutti li Saracini del mondo, cosí come a Roma il papa di tutti li cristiani. Per mezzo la città passa uno fiume molto grande, per lo quale si puote andare infino nel mare d&#8217;India, e quindi vanno e vegnono me(r)catanti e loro mercatantie. E sappiate che da Baudac al mare giú per lo fiume àe bene 18 giornate. Li mercatanti che vanno in India vanno per quello fiume infino a una città ch&#8217;à nome Chisi, e quivi entrano nel mare d&#8217;India. E su per lo fiume tra Baudac e Chisi (è) una cittade ch&#8217;à nome Bascra, e per quella cittade e per li borghi nasce gli migliori dattari del mondo. In Baudac si lavora diversi lavorii di seta e d&#8217;oro in drappi a bestie e a uccelli. Ell&#8217;è la piú nobile città e la m[a]giore di quella provincia.</p>
   <p>E sappiate ch&#8217;a(l) califfo si trovò lo maggiore tesoro d&#8217;oro e d&#8217;ariento e di priete preziose che mai si trovasse alcuno uomo. Egli è vero che in anni Domini 1255 lo grande Tartero ch&#8217;ave&#8217; nome Alau, fratello del signore che oggi regna, ragunò grande oste, e venne sopra Baudac e la prese per forza. E questo fue grande fatto, imperciò che &#8217;n Baudac avea piú de 100.000 di cavalieri, senza li pedoni. E quando Alau l&#8217;ebbe presa, trovò al calif piena una torre d&#8217;oro e d&#8217;ariento e d&#8217;altro tesoro, sí che giamai non si ne trovò tanto insieme. Quando Alau vide tanto tesoro, molto si ne maravigliò, e mandò per lo califfo ch&#8217;era preso, e sí li disse: «Califfo, perché raunasti tanto tesoro? Che ne volevi tue fare? Quando tu sapei ch&#8217;io venía sopra te, ché none soldavi tu cavalieri e genti per difendere te e la terra tua e (la tua) gente?». Lo calif non li seppe rispondere. Alotta disse Alau: «Calif, da che tue ami tanto l&#8217;avere, io te ne voglio dare a mangiare». E fecel mettere in questa torre, e comandò che no li fosse dato né mangiare né bere; e disse: «Ora ti satolla del tuo tesoro». Quattro die vivette e poscia si trovò morto. E perciò me&#8217; fosse che l&#8217;avesse donato a gente per difendere sua terra; né mai poscia in quella città no ebbe califo alcuno.</p>
   <p>Non diremo piú di Baudaca, però che sarebbe lunga matera; e diremo della nobile città di Toris.</p>
  </section>
 </body>
</html>