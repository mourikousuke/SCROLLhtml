<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title>Capitolo 46</title>
 </head>
 <body>
  <section epub:type="bodymatter chapter">
   <hgroup>
    <h1 class="chapterNumber">Capitolo 46</h1>
    <h2 class="chapterTitle">Di Balascam.</h2>
   </hgroup>
   <p>Balasciam è una provincia che la gente adorano Malcometo, e ànno lingua per loro. Egli è grande reame e discende lo re per reditade; e scese del legnaggio d&#8217;Allesandro e de la figlia di Dario, lo grande signore di Persia. E tutti quegli re si chiamano Zulcarnei in saracino, ciò è a dire Ales[a]ndro, per amore del grande Allexandro.</p>
   <p>E quivi nasce le priete preziose che si chiamano balas[c]i, che sono molto care, e cavansi ne le montagne come l&#8217;altre vene. E è pena la testa chi cavasse di quelle pietre fuori del reame, perciò che ve n&#8217;à tante che diventerebboro vile. E quivi, in un&#8217;altra montagna, # ove si cava l&#8217;azurro, e è &#8217;l migliore e &#8217;l piú fine del mondo; e le pietre onde si fa l&#8217;azurro, è vena di terra. E àvi montagne ove si cava l&#8217;argento.</p>
   <p>E la provincia è molto fredda. E quivi nasce cavagli assai e buoni coritori, e non portano ferri, sempre andando per le montagne. E nascevi falconi molto volanti e li falconi laineri: cacciare e uccellare v&#8217;è lo migliore del mondo. Olio non ànno, ma fannone di noci. Lo luogo è molto forte da guerra; e&#8217; sono buoni arcieri e vestonsi di pelle di bestie, perciò ch&#8217;ànno caro di panni. E le grandi donne e le gentili portano brache, che v&#8217;è ben 100 braccia di panno bambagino, e tal 40 e tal 80; e questo fanno per parere ch&#8217;abbiano grosse le natiche, perché li loro uomini si dilettano in femine grosse.</p>
   <p>Or lasciamo questo reame, e conteremo d&#8217;una diversa gente, ch&#8217;è lungi da questa provincia 10 giornate.</p>
  </section>
 </body>
</html>