<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title>Capitolo 85</title>
 </head>
 <body>
  <section epub:type="bodymatter chapter">
   <hgroup>
    <h1 class="chapterNumber">Capitolo 85</h1>
    <h2 class="chapterTitle">Delle guardie.</h2>
   </hgroup>
   <p>Or sappiate che &#8217;l Grande Kane si fa guardare per sua grandezza a 12.000 uomini a cavallo e chiamansi Quesitan, ciò è a dire &#8217;cavalieri fedeli del signore&#8217;; e questo non fae per pagura. E tra questi 12.000 cavalieri sono 4 capitani, sicché ciascuno n&#8217;àe 3.000 sotto di sé, degli quali sempre ne stae nel palagio l&#8217;una capitaneria, che sono 3.000; e guardano 3 dí e 3 notti, e màngiarvi e dormonvi. Di capo degli tre die questi se ne vanno e gli altri vi vengono, e cosí fanno tutto l&#8217;anno.</p>
   <p>E quando il Grande Kane vuole fare una grande corte, le tavole istanno in questo modo. La tavola del Grande Kane è alta piú dell&#8217;altre; egli siede verso tramontana e tiene lo volto verso mezzodie. La sua prima moglie siede lungo lui dal lato manco, e dal lato ritto, piú basso un poco, li figliuoli e gli nipoti e i suoi parenti che sono de lo &#8217;mperiale legnaggio, sicché lo loro capo viene agli piedi del Grande Signore. E poscia sedono gli altri baroni piú a basso, e cosí va de le femmine, ché le figliuole del Grande Signore e (le nipote e) le sue parenti istanno piú basse da la sinistra parte; e ancora piú basso di loro tutte l&#8217;altre mogli degli altri baroni; e ciascheuno sae lo suo luogo ov&#8217;egli dee sedere per l&#8217;ordinamento del Grande Kane. Le tavole sono poste per cotale modo che &#8217;l Grande Kane puote vedere ogni uomo, e questi sono grandissima quantitade. E di fuoro da questa sala mangiano piú di 40.000, perché vi viene molti uomini co molti presenti, che vegnono di strane contrade co strani presenti, e di ta&#8217; ve n&#8217;àe ch&#8217;ànno segnoria. E questa cotale gente viene in questo cotal die che &#8217;l signore fae nozze e tiene corte.</p>
   <p>E in mezzo di questa sala ove &#8217;l Grande Signore tiene corte e tavola è uno grandissimo vaso d&#8217;oro fino, che tiene di vino come una (gran) botte, e da ogni lato di questo vaso ne sono due piccoli: di quella grande si cava vino, e de le due piccole beveraggi. [Àvi] vasegli vernicati d&#8217;oro che tiene (l&#8217;uno) tanto vino che n&#8217;avrebbe assai bene otto uomini, e ànne per le tavole tra 2 l&#8217;uno, e anche àe ciascuno una coppa d&#8217;oro co manico, con che beono.</p>
   <p>E tutto questo fornimento è di grande valuta, e sappiate che &#8217;l Grande Signore àe tanti vasellamenti d&#8217;oro e d&#8217;ariento che nol potrebbe credere chi nol vedesse. E sappiate che quegli che fanno la credenza al Grande Signore sono grandi baroni, e tengono fasciata la bocca e &#8217;l naso con begli drappi di seta e d&#8217;oro, acciò che loro fiato non andasse nelle vivande del signore.</p>
   <p>E quando &#8217;l Grande Signore dé bere, tutti gli stormenti suonano, che ve n&#8217;à grande quantità; e questo fanno quando àe in mano la coppa: e alotta ogni uomo s&#8217;inginocchi(a), e i baroni e tutta gente, e fanno segno di grande umi(l)tade; e cosí si fa tuttavia ch&#8217;e&#8217; bee. Che vivande non vi dico, però che ogni uomo dé credere ch&#8217;egli n&#8217;àe en grande abondanza, né no v&#8217;à niuno baro(ne) né cavaliere che non vi meni sua moglie [a] che mangi coll&#8217;altre donne. Quando &#8217;l Grande Signore à mangiato e le tavole sono levate, molti giucolari vi fanno grandi sollazzi di tragettare e d&#8217;altre cose; poscia se ne va ogni uomo a suo albergo.</p>
  </section>
 </body>
</html>