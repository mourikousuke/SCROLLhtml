<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title>Capitolo 180</title>
 </head>
 <body>
  <section epub:type="bodymatter chapter">
   <hgroup>
    <h1 class="chapterNumber">Capitolo 180</h1>
    <h2 class="chapterTitle">Del reame di Gufurat.</h2>
   </hgroup>
   <p>Gufurat è uno grande reame, ed ànno re e linguaggio per loro. E&#8217; sono gente idolatri, e non fanno trebuto a veruno segnore di mondo. E sono li peggiori corsari che vadano per mare e&#8217; i piú maliziosi, ché quando e&#8217; pigliaro alcuno mercatante, sí li danno a bere i tamerindi co l&#8217;acqua salsa per farli andare a sella, e poscia sí cercano l&#8217;uscita, se lo mercatante avesse mangiato perle od altre care cose, per ritrovarle. Ora vedete se questa è bene grande malizia: ché dicono che li mercatanti sí le trangugiano quando sono presi, perché no siano trovate da&#8217; corsari.</p>
   <p>In questo paese si à pepe e gengiove asai e bambagia, ch&#8217;egli ànno àlbori che fanno la bambagia molto grandi, che sono alti bene 6 passi ed ànno bene 20 anni. Ma quando sono cosí vecchi, non fanno buona bambagia da filare, ma fassine altre cose; da 12 anni infino in 20 si chiamano vecchi.</p>
   <p>Qui si conciano molte cuoia di becco e di bue e d&#8217;unicorni e d&#8217;altre bestie, e fassine grandi mercatantie e forniscosene molte contrade.</p>
   <p>Partimoci di qui, andamone in una contrada che si chiama Tana.</p>
  </section>
 </body>
</html>