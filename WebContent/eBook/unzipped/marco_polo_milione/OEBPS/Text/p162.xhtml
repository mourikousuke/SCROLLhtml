<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title>Capitolo 162</title>
 </head>
 <body>
  <section epub:type="bodymatter chapter">
   <hgroup>
    <h1 class="chapterNumber">Capitolo 162</h1>
    <h2 class="chapterTitle">Della piccola isola di Iava.</h2>
   </hgroup>
   <p>Quando l&#8217;uomo si parte de l&#8217;isola di Pentain e l&#8217;uomo va per siloc da 100 miglia, truova l&#8217;isola di Iava la minore, ma è sí piccola che gira 2.000 miglia. E di quest&#8217;isola vi conterò tutto &#8217;l vero.</p>
   <p>Sapiate che su quest&#8217;isola à 8 re coronati. E&#8217; sono tutti idoli; e ciascun di questi reami à lingua per sé. Qui à grande abondanza di tesoro e di tutte care spezie. Or vi conterò la maniera di tutti questi reami, ciascun per sé, e diròvi una cosa che parrà meraviglia a ogn&#8217;uomo: che quest&#8217;isola è tanto verso mezzodie che la tramontana non si vede, né poco né assai. Or torneremo a la maniera degli uomini, e diròvi del reame di Ferlet.</p>
   <p>Sapiate che, perché mercatanti saracini usano in questo reame co lor navi, ànno convertita questa gente a la legge di Maomet. E questi sono soli quelli de la città; quelli de le montagne sono come bestie, ch&#8217;elli mangiano carne d&#8217;uomo e d&#8217;ogn&#8217;altra bestia e buona e rea. Elli adorano molte cose, ché la prima cosa ch&#8217;elli veggono la mattina, sí l&#8217;adorano. Contato di Fe(r)let, conteròvi del reame de Basma.</p>
   <p>Lo reame de Basman, ch&#8217;è a l&#8217;uscita del Ferlet, è reame per sé e (ànno) loro linguaggio; ma elli no ànno neuna legge, se non come bestie. Elli si richiamano per lo Grande Kane, ma no li fanno neun trebuto, perché son sí a la lunga che la gente del Grande Kane non vi potrebbe andare, ma &#8217;lcuna volta lo presentano d&#8217;alcuna strana cosa. Elli ànno leofanti assai salvatichi e unicorni, che no son guari minori d&#8217;elefanti; e&#8217; son di pelo bufali, i piedi come di lefanti; nel mezzo de la fronte ànno un corno grosso e nero. E dicovi che no fanno male co quel corno, ma co la lingua, che l&#8217;ànno spinosa tutta quanta di spine molto grandi; lo capo ànno come di cinghiaro, la testa porta tuttavia inchinata ve(r)so la terra: sta molto volentieri tra li buoi. Ell&#8217;è molto laida bestia, né non è, come si dice di qua, ch&#8217;ella si lasci prendere a la pulcella, ma è &#8217;l contradio. Egli ànno scimie assai e di diverse fatte; egli ànno falconi neri buoni da ucellare.</p>
   <p>E vo&#8217;vi fare asapere che quelli che recano li piccoli uomini d&#8217;India, si è menzogna, ché quelli che dicono che sono uomini, e&#8217; li fanno in questa isola, e diròvi come. In quest&#8217;isola àe scimmie molto piccole, e ànno viso molto simile a uomo; gli uomini pelano quelle scimmie, salvo la barba e &#8217;l pettignone, poi l[e] lasciano secare e pongolle in forma e concialle con zaferano e con altre cose, che pare che sieno uomini. E questo è una grande buffa, ché mai no fue veduti cosí piccoli uomini.</p>
   <p>Or lasciamo questo reame, ché non ci à altro da ricordare; e diròvi de l&#8217;altro ch&#8217;à nome Samarra.</p>
  </section>
 </body>
</html>