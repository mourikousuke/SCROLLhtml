<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title>Capitolo 43</title>
 </head>
 <body>
  <section epub:type="bodymatter chapter">
   <hgroup>
    <h1 class="chapterNumber">Capitolo 43</h1>
    <h2 class="chapterTitle">De la città Supunga.</h2>
   </hgroup>
   <p>Quando l&#8217;uomo si parte di questo castello, l&#8217;uomo cavalca per bel piano (e) per belle coste, ov&#8217;è buon pasco e frutti assai e buoni; e dura 7 giornate. E àvi ville e castella asai, e adorano Macomet. E alcuna volta truova l&#8217;uomo diserti di 50 miglia e di 60, nelle quali non si truova acqua, e conviene che l&#8217;uomo la porti e per sé e per le bestie, infino che ne sono fuori.</p>
   <p>Quando àe passato 7 giornate, truova una città ch&#8217;à nome Supunga. Ella è terra di molti alberi. Quivi àe li migliori poponi del mondo e (&#8217;n) grandissima quantità, e fannogli seccare in tale maniera: egli gli tagliano atorno come coreggie, e fannogli seccare, e diventano piú dolci che mèle. E di questo fanno grande mercatantia per la contrada. E v&#8217;è cacciagioni e uccellagioni assai.</p>
   <p>Or lasciamo di questa, e diremo di Balac.</p>
  </section>
 </body>
</html>