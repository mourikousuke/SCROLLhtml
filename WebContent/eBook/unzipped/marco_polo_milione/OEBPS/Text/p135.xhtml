<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title>Capitolo 135</title>
 </head>
 <body>
  <section epub:type="bodymatter chapter">
   <hgroup>
    <h1 class="chapterNumber">Capitolo 135</h1>
    <h2 class="chapterTitle">Come il Grande Kane conquistò lo reame de li Mangi.</h2>
   </hgroup>
   <p>Egli è vero che ne la grande provincia deu Mangi era signore Fafur, ed era, dal Grande Kane in fuori, il maggior signore del mondo e &#8217;l piú possente d&#8217;avere e di gente. Ma no sono genti d&#8217;arme; ché se fossono stati buoni d&#8217;arme, a la forza de la contrada, mai no l&#8217;avrebbe perduta, ché le terre sono tutte atorneate d&#8217;acqua molto fonda e non vi si va [se no] per ponte. Sí che &#8217;l Grande Kane gli mandò un barone ch&#8217;avea nome Baian Anasan, ciò è a dire &#8217;Baian Cento Occhi&#8217;, e questo fue negli anni Domini 1273.</p>
   <p>E &#8217;l re del Mangi trovò per sua isteromia che la sua terra mai no si perderebbe se non per un uomo ch&#8217;avesse 100 occhi. E andò Baian con grandissima gente e co molte navi che li portaro (uomeni) a piè ed a cavallo. E&#8217; venne a la prima città de li Mangi, e no si volle rendere a lui; poscia andò a l&#8217;altre infino a le 6 città, e queste lasciava, però che &#8217;l Grande Kane li mandava molta gente dietro - ed è questo Grande Kane che oggi regna. (Or avenne che costui) la 6 città prese per forza, e poscia ne pigliòe tante che n&#8217;ebbe 12; poscia se n&#8217;andò a la mastra città de li Mangi, ch&#8217;à nome Quisai, ov&#8217;era il re e la reina. Quando il re vide tanta gente, ebbe tal paura che si partí de la terra co molta gente e bene co 1.000 navi, e andò al mare Oceano e fuggí ne l&#8217;isole; la reina rimase, che si defendea al me&#8217; che potea. E la reina dimandò chi era il segnore de l&#8217;oste; fulle detto: &#8217;Baian Cento Occhi&#8217;. E la reina si ricordò de la profezia ch&#8217;ò detto di sopra: incontanente rendéo la terra, e incontanente tutte le città de li Mangi si rendero a Baian. E in tutto &#8217;l mondo non era sí grande reame come questo; e diròvi alcuna de le sue grandezze.</p>
   <p>Sapiate che questo re face&#8217; ogn&#8217;anno nutricare 20.000 fanciulli piccioli; e diròvi come. In quella provincia si gittano i fanciulli come sono nati - cioè le povere persone che no li possono notricare -; e quando un ricco uomo non à figliuoli, e&#8217; va al re e fassine dare quanti vuole. E quando egli àe fanciulli e fanciulle da maritare, sí gli amoglia insieme, e dàlli onde possano vivere; e in questo modo n&#8217;aleva ogn&#8217;anno bene 20.000 tra maschi e femine. Ancora fae un&#8217;altra cosa, che quando lo re vae per alcuno luogo ed e&#8217; vede due belle case e dal lato una piccola, ed elli domanda perché quelle sono magior di quella; e s&#8217;egli è perché sia d&#8217;alcuno povero che no la possa fare magiore, incontanente comanda che de&#8217; suoi danari sia fatta. Ancora questo re si fa servire a piú di m[i]lle tra donzelli e donzelle. Elli mantiene suo regno in tanta iustizia, che non vi si fa null[o] male, che tutte le mercatantie stanno fuori.</p>
   <p>Contato v&#8217;òe del regno; or vi conterò de la reina. La reina fue menata al Grande Kane, e &#8217;l Grande Kane le fece grande onore, come a grande reina. E il re, marito di questa reina, mai non uscí de l&#8217;isole del mare Oceano, e quivi morío.</p>
   <p>Or lasceremo di questa matera, e torneròvi a dire de la provincia deu Mangi e di lor maniere e di lor costumi ordinatamente. E prima coninceremo de la città di Caygiagui.</p>
  </section>
 </body>
</html>