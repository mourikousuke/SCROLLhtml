<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title>Capitolo 204</title>
 </head>
 <body>
  <section epub:type="bodymatter chapter">
   <hgroup>
    <h1 class="chapterNumber">Capitolo 204</h1>
    <h2 class="chapterTitle">Delle parti di verso tramontana.</h2>
   </hgroup>
   <p>In tramontana si à uno re ch&#8217;è chiamato lo re Conci. E&#8217; sono Tartari; questi sono genti molto bestiali.</p>
   <p>Costoro si ànno uno loro dominedio, ed è fatto di feltro, e chiamalo Nattigai, e fannogli anche la moglie, e dicono che sono i dominedii terreni che guardano tutti i loro beni terreni. E cosí li danno da mangiare, e fanno a questo cotale iddio secondo che fanno li altri Tarteri, li quali v&#8217;abbiamo contato adietro. Questo re Conci è de la schiatta di Ci(n)ghi Kane ed è parente del Grande Kane. Questa gente non ànno né cità né castella, ma sempre istanno in piani od in montagne. E&#8217; sono grande gente de le persone, e vivono di latt&#8217;e di bestie e di carne; biada non ànno. E non sono gente che mai facciano guerra ad altrui, anzi istanno tutti in grande pace. Eglino si ànno molte bestie, ed ànno orsi che sono tutti bianchi e sono lunghi 20 palmi, ed ànno volpi che sono tutte nere, e sí ànno asini salvatichi assai. Ancora si ànno giambelline, cioè quelle donde si fanno le care pegli, che una pelle da uomo vale bene 1.000 bisanti; vai ànno assai.</p>
   <p>Questo re si è di quella contrada ove i cavagli non possoro andare, perciò che v&#8217;à grandi laghi e molte fontane, e sonvi ghiacci sí grandi che non vi si puote menare cavallo. E dura questa mala contrada 13 giornate; ed in capo di catuna giornata si à una posta, dove albergano li messi che passano e che vengono; ed a catuna di queste poste si istanno 40 cani, li quali istanno per portare li messaggi da l&#8217;una posta a l&#8217;altra, sí come io vi dirò. Sappiate che queste 13 giornate si sono (tra) due montagne, e tra queste due montagne si à una valle, ed in questa valle à sí grande lo fango e lo ghiaccio che cavallo non vi potrebbe andare. Eglino sí ànno ordinate tregge sanza ruote, ché le ruote non vi potrebbero andare, perciò ch&#8217;elle si ficherebbero tutte nel fango, e per lo ghiaccio corerebbero troppo. In su questa treggia si pongono uno cuoio d&#8217;orsa, e vannovi suso questi cotali messaggi; e questa treggia si menano 6 di questi cani, e questi cani sí sanno bene la via, e vanno infino a l&#8217;altra posta. E cosí vanno di posta in posta tutte queste 13 giornate di questa mala via; e quelli che guarda la posta sí monta su un&#8217;altra treggia e ménali per la migliore via.</p>
   <p>E sí vi dico che gli uomini che stanno su per queste montagne sono buoni cacciatori e pigliano di molte buone bestiuole, e si ne fanno molto grande guadagno, sí come sono giambellini e vai ed ermellini e coccolini e volpi nere ed altre bestie assai, donde si fanno le care pegli. E pigliale in questo modo, che fanno loro reti che no vi ne puote campare veruna. Qui si à grandissima freddura.</p>
   <p>Andamo piú ina(n)zi, e udirete quello che noi sí trovamo, ciò fue la valle iscura.</p>
  </section>
 </body>
</html>