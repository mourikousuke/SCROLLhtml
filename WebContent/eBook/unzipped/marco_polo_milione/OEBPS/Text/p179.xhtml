<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title>Capitolo 179</title>
 </head>
 <body>
  <section epub:type="bodymatter chapter">
   <hgroup>
    <h1 class="chapterNumber">Capitolo 179</h1>
    <h2 class="chapterTitle">Del reame di Melibar.</h2>
   </hgroup>
   <p>Melibar è uno grandissimo reame, ed ànno re e loro ling[u]aggio. No rendono trebuto a niuna persona, e sono idolatri. Di questo paese si vede piú la tramontana. # E d&#8217;un alt(r)o paese che v&#8217;è allato, ch&#8217;à nome Gofurat, ed esce bene ogni die ben 100 navi di corsali, che vanno rubando tutto il mare; e menano co loro le mogli e i fanciulli, e tutta la state vi stanno in corso e fanno grande danno a&#8217; mercatanti. E&#8217; partonsi, e sono tanti che pigliano ben 100 miglie e piú del mare, e fannosi insegne di fuoco, sicché veruna nave non può passare per quello mare che non sia presa. Li mercatanti, che &#8217;l sanno, vanno molti insieme e bene armati, sí che non ànno paura di lor[o], e danno loro malaventura piú volte, ma no per tanto che pure si ne pígliaro. Ma non fanno altrui male, se non ch&#8217;elli rubano e tolgono altrui tutto l&#8217;avere, e dicono: «Andate a procacciare dell&#8217;altro».</p>
   <p>Qui si à pepe e gengiove e canella e turbitti e noci d&#8217;Ind[ia] e molte ispezie, e bucherame del piú bello del mondo. Li mercatanti recano qui rame, drappi di seta e d&#8217;oro e d&#8217;ariento, garofani e spigo, perch&#8217;elli non n&#8217;ànno; qui si vengono i mercatanti di Mangi e p[o]rt[a]nsi queste mercatantie per molti parti.</p>
   <p>A dirvi di tutte le contrade del paese sarebbe troppo lunga mena; diròvi del reame di Gufurat, e di loro maniera e costumi.</p>
  </section>
 </body>
</html>