<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title>Capitolo 150</title>
 </head>
 <body>
  <section epub:type="bodymatter chapter">
   <hgroup>
    <h1 class="chapterNumber">Capitolo 150</h1>
    <h2 class="chapterTitle">Della città che si chiama Tapigni.</h2>
   </hgroup>
   <p>Quando l&#8217;uomo si parte de Quisai, e&#8217; va una giornata per isiloc, tuttavia trovando palagi e giardini molto belli, ove si truova tutte cose da vivere e asai. Di capo di questa giornata si truova questa città ch&#8217;à nome Tapigni, molto bella e grande; ed è sotto Quisai. E&#8217; sono idoli, e fanno ardere loro corpo; lor moneta è di carte e sono al Grande Kane. Qui non à &#8217;ltro da dire.</p>
   <p>Or diremo d&#8217;un&#8217;altra ch&#8217;à nome Nuigiu, ch&#8217;è di lungi da quella 3 giornate per siloc; e sono come que&#8217; di sopra. Di qui si va 2 giornate ver&#8217; siloc, tuttavia trovando castella asai e ville, che pare l&#8217;uomo vada per una città; e truovane un&#8217;altra, ch&#8217;à nome Chegiu, e tutti sono come di sopra.</p>
   <p>Di qui si va 4 giornate per isiloc, come di sopra. Qui àe ucelli e bestie asai, come leoni grandissimi e fieri. Qui no à montoni né berbíci per tutti li Mangi, ma egli ànno buoi, becchi e capr&#8217;e porci assai. Di qui ci partiremo, perché non ci à altro, e andremo 4 giornate e troveremo la città di Ciasia; ed è su uno monte che parte lo fiume, che l&#8217;una metà va in su e l&#8217;altra in giuso. Tutte queste città sono de la signoria di Quisai: tutti sono come que&#8217; di sopra.</p>
   <p>Di capo de le 3 giornate si truova la città di Cangu - e&#8217; sono come quell[i] di sopra - ed è la sezzaia città di Quisai. Or conincia l&#8217;altro reame de&#8217; Mangi, ch&#8217;è chiamato Fughiu.</p>
  </section>
 </body>
</html>