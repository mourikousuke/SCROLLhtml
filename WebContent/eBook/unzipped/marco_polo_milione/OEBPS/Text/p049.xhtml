<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title>Capitolo 49</title>
 </head>
 <body>
  <section epub:type="bodymatter chapter">
   <hgroup>
    <h1 class="chapterNumber">Capitolo 49</h1>
    <h2 class="chapterTitle">De(l) grande fiume di Baudascian.</h2>
   </hgroup>
   <p>E quando l&#8217;uomo si parte da Baudascian, sí si va 12 giornate tra levante e crego su per uno fiume, che è del fratello del segnore di Baudascian, ov&#8217;è castella e abitazioni assai. La gente è prode e adorano Macometto. Di capo di 12 giornate si truova una provincia piccola che dura 3 giornate da ogne parte, e à nome Vocan. E&#8217; adorano Macometto e ànno lingua per loro e sono prodi uomini; e sono sottoposti al signore di Baudascian. Egli ànno bestie salvatiche assai, cacciagioni e uccellagioni d&#8217;ogne fatt[a].</p>
   <p>E quando l&#8217;uomo va tre giornate piú inanzi, va pure per montagne; e questa si dice la piú alta montagna del mondo. E quando l&#8217;uomo è &#8217;n su quell&#8217;alta montagna, truova uno piano tra due montagne, ov&#8217;è molto bello pasco, e quivi è uno fiume molto bello e grande; e è sí buono pasco una bestia magra vi doventa grassa in 10 dí. Quivi àe tutte salvagine e assai; e èvi montoni salvatich[i] asai e grandi, e ànno lunghe le corne 6 spanne, e almeno 4 o 3; e in queste corni mangiano li pastori, che ne fanno grande scodelle. E per questo piano si va bene 12 giornate senza abitazione, né non si truova che mangiare, s&#8217;altri nol vi porta. Niuno uccello non vi vola, per l&#8217;alto luogo e freddo, e &#8217;l fuoco non v&#8217;à lo colore ch&#8217;egli àe in altre parte, né non è sí cocente colà suso.</p>
   <p>Or lasciamo qui e conteròvi altre cose per greco e per levante. E quando l&#8217;uomo va oltra 3 giornate, e&#8217; conviene che l&#8217;uomo cavalca bene 40 giornate per montagne e per coste, tra creco e levante, e per valle, passando molti fiumi e molti luoghi diserti. E per tutto questo luogo non si truova abitazione né albergagione, ma conviene che si porti la vivanda. Questa contrada si chiama Belor. La gente dimora ne le montagne molto alte: adorano idoli e sono salvatica gente, e vivono de le bestie che pigliano. Loro vestire è di pelli di bestie, e sono uomini malvagi.</p>
   <p>Or lasciamo questa contrada, e diremo de la provincia di Casciar.</p>
  </section>
 </body>
</html>