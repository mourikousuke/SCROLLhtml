<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title>Capitolo 123</title>
 </head>
 <body>
  <section epub:type="bodymatter chapter">
   <hgroup>
    <h1 class="chapterNumber">Capitolo 123</h1>
    <h2 class="chapterTitle">De la provincia di Caugigu.</h2>
   </hgroup>
   <p>Caugigu è una provincia del levante che à re. E&#8217; sono idoli, e ànno lingua per loro. Elli s&#8217;attendono al Grande Kane, e ogn&#8217;anno li fanno trebuto. E dicovi che questo re è sí lusurioso, ch&#8217;egli à bene 300 moglie, e com&#8217;egli à una bella femina ne la contrada, incontanente la piglia per moglie. Qui si truova molt&#8217;oro e care spezie, ma è molto di lungi dal mare, però non vagliono guari loro mercatantie. Egli ànno molti leofanti e altre bestie assai, e vivono di carne e di riso; e &#8217;l vino fanno di riso. I maschi e le femine si dipingono tutti a ucelli, a besti&#8217; e ad aguglie ed altri divisamenti; e dipingosi il volto e le mani e &#8217;l corpo e ogne cosa. E questo fanno per gentilezza, e chi piú n&#8217;à di queste dipinture, piú si tiene gentile e piú bello.</p>
   <p>Or lasciamo di questo, e diròvi d&#8217;un&#8217;altra provinci(a) ch&#8217;è chiamata Aniu, ch&#8217;è ve(r)so levante.</p>
  </section>
 </body>
</html>