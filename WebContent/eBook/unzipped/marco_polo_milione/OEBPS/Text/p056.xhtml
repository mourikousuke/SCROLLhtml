<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title>Capitolo 56</title>
 </head>
 <body>
  <section epub:type="bodymatter chapter">
   <hgroup>
    <h1 class="chapterNumber">Capitolo 56</h1>
    <h2 class="chapterTitle">Di Lop.</h2>
   </hgroup>
   <p>Lop è una grande città ch&#8217;è a l&#8217;intrata del grande diserto, ch&#8217;è chiamo lo diserto de Lop, e è tra levante e greco. E&#8217; sono al Grande Cane e adorano Macomet. E quelli che vogliono passare lo diserto si riposano in Lop per una settimana, per rinfrescare loro e loro bestie; poscia prende vivande per uno mese per loro e per loro bestie.</p>
   <p>E partendosi di questa città, entra nel diserto, e è tamanto che si penerebbe a passare bene uno anno; ma per lo minore luogo si pena lo meno a trapassare uno mese. Egli è tutto montagne e sabione e valle, e non vi si truova nulla a mangiare; ma quando s&#8217;è ito uno die e una notte, si truova acqua, ma non tanta che n&#8217;avesse oltra 50 o 100 uomini co loro bestie. E per tutto &#8217;l diserto conviene che si vada uno die e una notte prima che acqua si truovi: e in tre luoghi o in quattro truova l&#8217;uomo l&#8217;acqua amara e salsa, e tutte l&#8217;altre sono buone, che sono nel torno da 28 acque. Non v&#8217;à né uccelli né bestie, perché non v&#8217;ànno da mangiare. E sí vi dico che quivi si truova tal maraviglia.</p>
   <p>Egli è vero che, quando l&#8217;uomo cavalca di notte per quel diserto, egli aviene questo: che se alcuno remane adrieto da li compagni, per dormire o per altro, quando vuole pui andare per giugnere li compagni, ode parlare spiriti in aire che somigliano che siano suoi compagnoni. E piú volte è chiamato per lo suo nome propio, ed è fatto disviare talvolta in tal modo che mai non si ritruova; e molti ne sono già perduti. E molte volte ode l&#8217;uomo molti istormenti in aria e propiamente tamburi. E cosí si passa questo grande diserto.</p>
   <p>Or lasciamo del diserto, e diremo dell[e] provinc[e] che sono all&#8217;uscita del diserto.</p>
  </section>
 </body>
</html>