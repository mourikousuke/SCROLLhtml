<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title>Capitolo 83</title>
 </head>
 <body>
  <section epub:type="bodymatter chapter">
   <hgroup>
    <h1 class="chapterNumber">Capitolo 83</h1>
    <h2 class="chapterTitle">Del palagio del Grande Kane.</h2>
   </hgroup>
   <p>Sappiate veramente che &#8217;l Grande Kane dimora ne la mastra città - e è chiamata Canbalu -, 3 mesi dell&#8217;anno, cioè dicembre, gennaio e febraio; e in questa città à suo grande palagio, e io vi diviserò com&#8217;egli è fatto.</p>
   <p>Lo palagio è d&#8217;un muro quadro, per ogne verso uno miglio, e su ciascheuno canto di questo palagio è uno molto bel palagio; e quivi si tiene tutti gli arnesi del Grande Kane, cioè archi, turcassi, selle, freni, corde, tende e tutto ciò che bisogna ad oste e a guerra. E ancora tra questi palagi à 4 palagi in questo circuito, sicché in questo muro atorno atorno sono 8 palagi, e tutti sono pieni d&#8217;arnesi, e in ciascuno non à se non d&#8217;una cosa.</p>
   <p>E in questo muro verso la faccia di mezzodie, à 5 porte, e nel mezzo è una grandissima porta che non s&#8217;apre mai né chiude, se non qua(n)do &#8217;l Grande Kane vi passa, cioè entra e esce. E dal lato a questa porta ne sono due piccole, da ogne lato una, onde entra tutta l&#8217;altra gente; dall&#8217;altro canto n&#8217;àe un&#8217;altra grande, per la quale entra comunemente ogni uomo.</p>
   <p>E dentro a questo muro è un altro muro, e atorno àe 8 palagi come nel primaio, e cosí sono fatti; ancora vi stae gli arnesi del Grande Kane. Nella faccia verso mezzodie àe 5 porte, nell&#8217;altre pure una.</p>
   <p>E in mezzo di questo muro è &#8217;l palagio del Grande Kane, ch&#8217;è fatto com&#8217;io vi conterò. Egli è il magiore che giamai fu veduto: egli non v&#8217;à palco, ma lo spazzo è alto piú che l&#8217;altra terra bene 10 palmi; la copertura è molto altissim[a]. Le mura delle sale e de le camere sono tutte coperte d&#8217;oro e d&#8217;ariento, ov&#8217;è scolpito belle istorie di cavalieri e di donne e d&#8217;uccegli e di bestie e d&#8217;altre belle cose; e la copertura è altresí fatta che non si potrebbe vedere altro che oro e ariento. La sala è sí lunga e sí larga che bene vi mangia 6.000 persone, e v&#8217;à tante camere ch&#8217;è una maraviglia a credere. La copertura di sopra, cioè di fuori, è vermiglia, bioia, verde e di tutti altri colori, e è sí bene invernicata che luce come cristallo, sicché molto da la lunga si vede lucire lo palagio; la covertura è molto ferma.</p>
   <p>Tra l&#8217;uno muro e l&#8217;altro dentro a questo ch&#8217;io v&#8217;ò contato di sopra, àe begli prati e àlbori, e àvi molte maniere di bestie salvatiche, cioè cervi bianchi, cavriuoli, dani, le bestie che fanno lo moscado, vai e ermellini, e altre belle bestie. La terra dentro di questo giardino è tutto pieno dentro di queste bestie, salvo la via onde gli uomini entrano.</p>
   <p>E da la parte ve(r)so &#8217;l maestro àe uno lago molto grande, ov&#8217;à molte generazione di pesci. E sí vi dico che un grande fiume v&#8217;entra e esce, e è sí ordinato che niuno pesce ne puote uscire; e àvi fatto mettere molte generazione di pesci in questo lago, e questo è co reti di ferro. E anco vi dico che verso tramontana, di lungi dal palagio da una arcata, àe fatto fare uno monte ch&#8217;è bene alto 100 passi e gira bene uno miglio; lo quale monte è pieno tutto d&#8217;àlbori che per niuno tempo non perdono foglie, ma sempre sono verdi. E sappiate, quando è detto al Grande Kane d&#8217;uno bello àlbore, egli lo fa pigliare con tutte le barbe e co molta terra e fallo piantare in quello monte; e sia grande quanto vuole, ch&#8217;egli lo fa portare à lieofanti. E sí vi dico ch&#8217;egli à fatto coprire totto &#8217;l monte della terra dell&#8217;azurro, che è tutta verde, sicché nel monte non à cosa se non verde, perciò si chiama lo Monte Verde.</p>
   <p>E sul colmo del monte à uno palagio tutto verde, e è molto grande, sicché a guardallo è una grande meraviglia, e non è uomo che &#8217;l guardi che non ne prenda alegrezza. E per avere quella bella vista l&#8217;à fatto fare lo Grande Signore per suo conforto e sollazzo.</p>
  </section>
 </body>
</html>