<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title>Capitolo 154</title>
 </head>
 <body>
  <section epub:type="bodymatter chapter">
   <hgroup>
    <h1 class="chapterNumber">Capitolo 154</h1>
    <h2 class="chapterTitle">Qui conincia tutte le maravigliose cose de l&#8217;India.</h2>
   </hgroup>
   <p>[P]oscia ch&#8217;abiamo contato di tante province terrene, com&#8217;avete udito, noi conteremo de le meravigliose cose che sono ne l&#8217;India. E coninceròvi a le navi, ove i mercatanti vanno e vegnono.</p>
   <p>Sapiate ch&#8217;elle sono d&#8217;un legno chiamato abeta e di zapino, ell&#8217;ànno una coverta, e &#8217;n su questa coperta, ne le piúe, à ben 40 camere, ove in ciascuna può stare un mercatante agiatamente. E ànno uno timone e 4 àlbori, e molte volte vi giungono due àlbori che si levano e pognono; le tavole so&#8217; tutte chiavate doppie l&#8217;una sull&#8217;altra co buoni aguti. E non sono impeciate, però che no n&#8217;ànno, ma sono unte com&#8217;io vi dirò, però ch&#8217;egli ànno cosa che la (tengono) per migliore che pece. E&#8217; tolgono caneva trita e calcina e un olio d&#8217;àlbori, e mischiano insieme, e fassi come vesco; e questo vale bene altrettanto come pece.</p>
   <p>Queste navi voglion bene 200 marinai, ma elle sono tali che portano bene 5.000 sporte di pepe, e di tali 6.000. E&#8217; vogano co remi; a ciascun remo si vuole 4 marinai, e ànno queste navi ta&#8217; barche, che porta l&#8217;una ben 1.000 sporte di pepe. E sí vi dico che questa barca mena ben 40 marinai, e vanno a remi, e molte volte aiuta a tirare la grande nave. Ancora mena la nave ben 10 battelli per prendere de&#8217; pesci; ancora vi dico che le grandi barche menano battelli. E quando la nave àe navicato un anno, sí giungono un&#8217;altra tavola su quelle due, e cosí vann&#8217; insin&#8217;a le 6 tavole.</p>
   <p>Or v&#8217;ò contato de le navi che vanno per l&#8217;India. E prima ch&#8217;io vi conti de l&#8217;India, sí vi conteròe di molte isole che sono nel mare Ozeano, ove noi siamo, e sono a levante. E prima diremo d&#8217;una ch&#8217;à nome Zipangu.</p>
  </section>
 </body>
</html>