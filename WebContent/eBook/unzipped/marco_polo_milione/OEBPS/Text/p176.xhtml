<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title>Capitolo 176</title>
 </head>
 <body>
  <section epub:type="bodymatter chapter">
   <hgroup>
    <h1 class="chapterNumber">Capitolo 176</h1>
    <h2 class="chapterTitle">Del reame di Coilun.</h2>
   </hgroup>
   <p>Coilun si è uno grande reame verso garbino, quando l&#8217;uomo si parte di Mabar e va 500 miglie. E tutti sono idolatri, e sí v&#8217;à di cristiani e giudei; e ànno loro linguaggio.</p>
   <p>Qui nasce i merobolani embraci e pepe in grande abondanza, che tutte le campagne e i boschi ne sono pieni; e tagliansi di maggio e di giugno e di luglio. E gli àl[bori] che fanno il pepe sono dimestichi, e piantansi ed inàcquarsi. Qui à sí grande caldo ch&#8217;a pena vi si puote soferire, che se toglieste uno uovo e metesselo in alcuno fiume, non andresti quasi niente che sarebbe cotto. Molti mercatanti ci vengono di Ma(n)gi e d&#8217;Arabia e di levante, e recano e portano mercatantia co loro navi.</p>
   <p>Qui si à bestie divisate dall&#8217;altre, ch&#8217;egli ànno lioni tutti neri e papagalli di piú fatte, che vi n&#8217;à di bianchi, ed ànno i piedi e &#8217;l becco rosso, e sono molto begli a vedere; e sí v&#8217;à paoni e galline piú belli e piú grandi de&#8217; nostri. E tutte cose ànno divisate dalle nostre, e non ànno niuno frutto che s&#8217;assomigli a&#8217; nostri. Egli fanno vino di zucchero molto buono. Egli ànno grande mercato d&#8217;ogni cosa, salvo che non ànno grano né biada, ma ànno molto riso. E sí v&#8217;à molti savi astrolagi. Questa gente sono tutti neri, maschi e femmine, e vanno tutti ignudi, se no se tanto che si ricuopre loro natura con uno bianco panno. Costoro non ànno per peccato veruna lussuria, e tolgono per moglie la gugina e la matrigna, quando il loro padre si muore, e la moglie del fratello: cotale è il loro costume, come avete inteso.</p>
   <p>Partimoci quinci, ed andamo nelle parti d&#8217;India, in una contrada che si chiama Comacci.</p>
  </section>
 </body>
</html>