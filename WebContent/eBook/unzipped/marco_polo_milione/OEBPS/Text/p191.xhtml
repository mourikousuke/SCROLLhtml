<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title>Capitolo 191</title>
 </head>
 <body>
  <section epub:type="bodymatter chapter">
   <hgroup>
    <h1 class="chapterNumber">Capitolo 191</h1>
    <h2 class="chapterTitle">Della città d&#8217;Escier.</h2>
   </hgroup>
   <p>Escier si è una grande città, ed è di lungi dal porto d&#8217;Aden 400 miglia. Ed è sottoposta ad uno conte, lo quale si è sotto il soldano d&#8217;Aden; e si à molte castella sotto sé, e sí mantiene bene ragione e giustizia. E&#8217; sono saracini, i quali adorano Malcometto. E sí ci à porto molto buono, al quale si capitano molte navi, le quali vengono de l&#8217;Indiaco molte mercatantie, e portane di buoni cavalli da due selle. Qui si à molti datteri; riso ànno poco, biada vi viene d&#8217;altronde assai. E sí ànno pesci assai, ma si ànno tonni molti, che per uno viniziano si averebbe 2 grandi tonni. Vino si fanno di riso e di zucchero e di datteri. E sí vi dico ch&#8217;elli si ànno montoni che non ànno orecchi né foro, ma colà dove debboro essere li orecchi si ànno due cornetti; e sono bestie piccole e belli. E sappiate che danno a&#8217; buoi ed a&#8217; camegli ed a&#8217; montoni ed a&#8217; ronzini piccoli a ma(n)giare pesci; e questa si è la vivanda che danno a le loro bestie. E questo è per cagioni che in loro contrada sí non à erba, perciò ch&#8217;ella si è la piú secca contrada che sia al mondo. E li pesci di che si pascono queste bestie, sí si pigliano di marzo e d&#8217;aprile e di maggio in sí grande quantità ch&#8217;è una maraviglia. E seccagli e ripongogli per tutto l&#8217;anno, e cosí li danno a loro bestie; veritade si è che le bestie loro vi sono sí avezz[e] che, cosí vivi com&#8217;egli escono dell&#8217;acqua, sí li mangiano.</p>
   <p>Ancora vi dico ch&#8217;egli si ànno di molti buoni pesci, e fannone biscotto; ch&#8217;elli tolgono questi pesci e tagliali a pezzuoli quasi d&#8217;una libbra il pezzo, e poscia sí li apiccano e fannoli seccare al sole; e quando sono secchi sí li ripongono, e cosí li si mangiano tutto l&#8217;anno come biscotto. Qui si nasce lo &#8217;ncenso in grande quantità e fassine molto grande mercatantia.</p>
   <p>Altro non ci à da ricordare; partimoci di questa cità ed andamo verso la cità Dufar.</p>
  </section>
 </body>
</html>