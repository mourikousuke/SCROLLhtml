<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title>Capitolo 170</title>
 </head>
 <body>
  <section epub:type="bodymatter chapter">
   <hgroup>
    <h1 class="chapterNumber">Capitolo 170</h1>
    <h2 class="chapterTitle">Della provincia di Maabar.</h2>
   </hgroup>
   <p>Quando l&#8217;uomo si parte de l&#8217;isola di Silla e va ver&#8217; ponente da 60 miglia, truova la grande provincia di Maabar, ch&#8217;è chiamata l&#8217;India magiore. E questa è la miglior India che sia, ed è de la terra ferma. E sapiate che questa provincia à cinque re che sono fratelli carnali, ed io dirò d&#8217;alcun per sé. E sapiate che questa è la piú nobile provincia del mondo e la piú ricca. Sapiate che da questo capo de la provincia regna un di questi re, ch&#8217;à nome Senderban re de Var. In questo regno si truova le perle buone e grosse, ed io vi dirò com&#8217;elle si pigliano le perle.</p>
   <p>Sapiate ch&#8217;egli àe in questo mare un golfo ch&#8217;è tra l&#8217;isole e la terra ferma, e non v&#8217;à d&#8217;acqua piú di 10 passi o 12, e in tal luogo non piú di due; e in questo golfo si pigliano le perle, e diròvi come. Gli uomini pigliano le navi grandi e piccole e vanno in questo golfo, del mese d&#8217;aprile insino in mezzo maggio, in un luogo che si chiama Baccalar. E&#8217; vanno nel mare 60 miglia, e quini gittano loro ancore, ed entrano in barche piccole e pescano com&#8217;io vi diròe. E sono molti mercatanti, e fanno compagnia insieme, e aluogano molt[i] uomini per questi 2 mesi, tanto come la pescheria dura. E&#8217; mercatanti donano al re de le 10 parti l&#8217;una di ciò che pigliano; e ancora ne donano a colui che incanta i pesci, che non facciano male agli uomini che vanno sott&#8217;acqua per (trovare) le perle: a costui donano de le 20 parti l&#8217;una. E questi sono abrinamani incantatori. E questo incantesimo non vale se no &#8217;l die, sí che di notte neuno non pesca; e costoro (ancora) incantano ogne bestia e ucello. Quando questi uomini alogati vanno sott&#8217;acqua, 2 passi o 4 o 6 insino a 12, e&#8217; vi stanno tanto quanto possono, e pigliano cotali pesci che noi chiamiamo areghe: in queste areghe si pigliano le perle grosse e minute d&#8217;ogne fatta.</p>
   <p>E sapiate che le perle che si truovano in questo mare si spandono per tutto il mondo, e questo re n&#8217;à grande tesoro. Or v&#8217;ò detto come si truovano le perle; e da mezzo maggio inanzi no vi si ne truova piúe. Ben è vero che, di lungi di qui 300 miglia, si ne truova di settembre insino ad ottobre.</p>
   <p>E sí vi dico che tutta questa provincia di Maabar non li fa bisogno sarto, però che vanno tutti ignudi d&#8217;ogne tempo, però ch&#8217;egli ànno d&#8217;ogne tempo temperato, cioè né freddo né caldo; però vanno ignudi, salvo che cuoprono lor natura con un poco di panno. E cosí vae il re come gli altri, salvo che porta altre cose, com&#8217;io vi dirò.</p>
   <p>E&#8217; porta a la natura piú bel panno che gli altri, e a collo un collaretto tutto pieno di pietre preziose, sí che quella gorgiera vale bene 2 grandissimi tesori. Ancor li pende da collo una corda di seta sottile che li va giú dinanzi un passo, e in questa corda àe da 104 tra perle grosse e rubini, lo quale cordone è di grande valuta. E diròvi perch&#8217;elli porta questo cordone, perché conviene ch&#8217;egli dica ogne die 104 orazioni a&#8217; suoi idoli; e cosí vuole lor legge, e cosí fecero gli altri re antichi, e cosí fanno questi. Ancora porta a le braccia bracciali tutti pieni di queste pietre carissime e di perle, e ancora tra le gambe in tre luoghi porta di questi bracciali cosí forniti. Anche vi dico che questo re porta tante pietre adosso che vagliono una buona città: e questo non è maraviglia, se n&#8217;à cotante com&#8217;io v&#8217;ò contato.</p>
   <p>E sí vi dico che neuno può trare neuna pietra né perla fuori di suo reame, che pesi da un mezzo saggio in su; e &#8217;l re ancora fa bandire per tutto suo reame che chi à grosse pietre e buone o perle grosse, che le porti a lui, ed elli ne farà dare due cotanti che no li costano. E quest&#8217;è usanza del regno, di donare lo doppio; e&#8217; mercatanti e ogn&#8217;uomo, quando n&#8217;ànno, volentieri le portano al segnore, perché sono ben pagati.</p>
   <p>Or sappiate che questo re à bene 500 femine, cioè moglie, ché, come vede una bella femina o donzella, incontanente la vòle per sé, e sí ne fa quello ch&#8217;io vi dirò. Incontanente che elli vide una bella moglie al fratello, sí lile tolse e tennela per sua, e &#8217;l fratello, perch&#8217;era savio, lo soferse e no volle briga co lui.</p>
   <p>Ancora sappiate che questo re àe molti figliuoli che sono grandi baroni, che li vanno atorno sempre quando cavalca. E quando lo re è morto, lo corpo suo s&#8217;arde, e tutti questi suoi figliuoli s&#8217;ardono, salvo il maggiore che dé retare; e questo fanno per servirlo ne l&#8217;altro mondo.</p>
   <p>Ancora v&#8217;è una cotale usanza, che del tesoro che lascia il re al figliuolo, mai non ne tocca, ché dice ch[e] no vòle mancare quello che li lasciò il suo padre, anzi il vòle acrescere; e catuno sí l&#8217;acresce, e l&#8217;uno il lascia a l&#8217;attro, e perciò è questo re cosí ricco.</p>
   <p>Ancora vi dico che in questo reame no vi nasce cavalli, e perciò tutta la rendita loro o la maggiore parte, ogn&#8217;anno si cunsuma in cavalli. E diròvi come: i mercatanti di Quisai e de Dufar e d&#8217;Eser e de Adan - queste province ànno molti cavalli - e questi mercatanti empiono le navi di questi cavalli, e pòrtali a questi 5 re che sono fratelli, e vendeno l&#8217;uno bene 500 saggi d&#8217;oro, che vagliono bene piú di 100 marchi d&#8217;ariento. E questo re n&#8217;accatta bene ogn&#8217;anno 2.000 o piú, e li fratelli altretanti: di capo de l&#8217;anno tutti sono morti, perché non v&#8217;à marescalco veruno, perch&#8217;elli no li sanno governare. E questi mercatanti no vi ne menano veruno, perciò che vogliono che tutti questi cavalli muoiano, per guadagnare.</p>
   <p>Ancora v&#8217;à cotale usanza: quando alcuno omo à fatto malificio veruno che debbia perdere persona, e quello cotale uomo dice che si vòle uccidere elli istesso per amor e per onore di cotale idolo, e &#8217;l re li dice che bene li piace. Alotta li parenti e li amici di questo cotale malefattore lo pígliaro e pongolo in su una caretta, e dannoli bene 12 coltella e portal[o] per tutta la terra, e vanno dicendo: «.Questo cotale prod&#8217;uomo si va ad uccidere elli medesimo per amore di cotale idolo». E quando sono al luogo ove si dé fare la giustizia, colui che dé morire piglia uno coltello e grida ad alta boce: «Io muoio per amore di cotale idolo». Com&#8217;à detto questo, elli si fiede del coltello per mezzo il braccio, e piglia un altro e dassi ne l&#8217;altro (braccio), e poscia de l&#8217;altro per lo corpo; e tanto si dà ch&#8217;elli s&#8217;ucide. Quand&#8217;è morto, li parenti l&#8217;ardono con grande alegrezza.</p>
   <p>Ancora v&#8217;à un altro costume, che quando neiuno uomo morto s&#8217;arde, la moglie si gitta nel fuoco e arde co lui; e queste femine che fanno questo sono molto lodate da le genti, e molte donne il fanno.</p>
   <p>Questa gente adorano l&#8217;idole, e la magiore parte il bue, ché dicono ch&#8217;è buona cosa; e veruno v&#8217;à che mangiasse di carne di bue, né nullo l&#8217;ucciderebbe per nulla. Ma e&#8217; v&#8217;à una generazione d&#8217;uomini, ch&#8217;ànno nome gavi, che mangiano i buoi, ma non li usarebbero uccidere; ma se alcuno ne muore di sua morte, sí &#8217;l mangiano bene. E sí vi dico ch&#8217;elli ungono tutta la casa del grasso del bue.</p>
   <p>Ancora ci à un altro costume, che li re e baronia e tutta altra gente non siede mai se no in terra; e dicono che questo fanno perché sono di terra e a la terra debbono tornare, sí che non la possono troppo inorare.</p>
   <p>E questi gavi che mangiano la carne del buoi, sono quelli i cui antichi ucisero santo Tommaso apostolo anticamente; e veruno di questa generazione no potrebbe intrare colà ov&#8217;è il corpo di santo Tomaso. Ancora vi dico che 20 uomini no vi ne potrebbero mettere uno, di questa cotale generazione de&#8217; gavi, per la virtú del santo corpo. Qui non à da mangiare altro che riso. Ancora vi dico che se un grande destriere amontass[e] una cavalla, non ne nascerebbe se no uno piccolo ronzino co le gambe torte, che no vale nulla e non si può cavalcare. E questi uomini vanno in bataglie co scudi e co lance, e vanno ignudi, e non sono prod&#8217;uomini, anzi sono vili e cattivi. Eglino non uciderebbero alcuna bestia, ma quando vogliono mangiare alcuna carne, sí la fanno ucidere a&#8217; saracini ed ad altra gente che no siano di loro legge. Ancora ànno un&#8217;altra usanza, che maschi e femine ogne dí si lavano due volte tutto il corpo, la mattina e la sera; né mai no mangerebbero se questo non avessero fatto, né no berebbero; e chi questo no facesse, è tenuto come sono tra noi i paterini.</p>
   <p>Ed in questa provincia sí si fa molto grande giustizia di quelli che fanno mecidio o che imbolino, e d&#8217;ogne maleficio. E chi è bevitore di vino non è ricevuto a testimonianza per l&#8217;ebrietà; ed ancora chi va per mare dicono ch&#8217;è disperato. E sapiate ch&#8217;elli no tengono a pecato nulla lussuria.</p>
   <p>E v&#8217;à sí grande caldo ch&#8217;è maraviglia. E&#8217; vanno ignudi; e no vi piuove se no tre mesi dell&#8217;anno, giugno e luglio e agosto; e se no fosse questa acqua che renfresca l&#8217;aire, e&#8217; vi sarebbe tanto caldo che veruno vi potrebbe campare.</p>
   <p>Quivi àe molti savi uomini di fi[sonomia], cioè di conoscere li costumi de li uomini a la vista. Elli guatano ad agure piú che uomini del mondo e piú ne sanno, ché molte volte tornano adietro di loro viaggio per uno istarnuto [o] per la vista d&#8217;uno uccello. A tutti loro fanciulli, quando nascono, sí scrivono lo punto e la pianeta che regna allotta, perciò che v&#8217;à molti astrolagi e indivini.</p>
   <p>E sappiate che per tutta l&#8217;India li uccelli loro sono divisati da&#8217; nostri, salvo la quaglia; li pipistrelli vi sono grandi come astori, e tutti neri come carbone. Elli danno a li cavalli carne cotta co riso e molte altre cose c[otte].</p>
   <p>Qui àe molti monasteri d&#8217; idole, ed àvi molte donzelle e fanciulli oferti da li ro padri e madri per alcuna cagione. E &#8217;l segnore del monistero, quando vòle fare alcuno solazzo a li idoli, sí richieggiono questi oferti; ed elli sono tenuti d&#8217;andarvi e quivi ballano e trescano e fanno grande festa. Queste sono molte donzelle; e piú volte queste donzelle portano da mangiare a questi idoli, ove sono oferte; e pongono la tavola dina(n)zi a l&#8217;idolo e pongovi suso vivande, e lasciavile istare suso una grande pezza, e tuttavia le donzelle cantando e ballando per la casa. Quando ànno fatto questo, dicono che lo spirito de l&#8217;idolo à mangiato tutto il sottile de la vivanda, e ripongolo e vànnosine. E questo fanno le pulcelle tanto che si maritano.</p>
   <p>Or ci partimo di questo regno, e diròvi d&#8217;un altro ch&#8217;à nome Multifili.</p>
  </section>
 </body>
</html>