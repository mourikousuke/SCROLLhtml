<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title>Capitolo 190</title>
 </head>
 <body>
  <section epub:type="bodymatter chapter">
   <hgroup>
    <h1 class="chapterNumber">Capitolo 190</h1>
    <h2 class="chapterTitle">Della provincia d&#8217;Aden.</h2>
   </hgroup>
   <p>La provincia d&#8217;Aden si à uno signore ch&#8217;è chiamato soldano. E&#8217; sono tutti saracini, i quali adorano Malcometto, e sono grandi nemici de&#8217; cristiani. In questa provincia si à molte cittadi e molte castella, ed è porto ove tutte le navi d&#8217;India capitano co loro mercatantie, che sono molte.</p>
   <p>Ed in questo porto caricano li mercatanti loro mercatantie e mettole in barche piccole, e passano giú per uno fiume 7 giornate; e poscia le traggoro de le barche e càricalle in su camelli, e vanno 30 giornate per terra. E poscia truovano lo mare d&#8217;Alexandra, e per quello mare ne vanno le genti infino in Allexandra, e per questo modo e via si ànno li saracini d&#8217;Allesandra lo pepe ed altre ispezierie di verso Aden; e dal porto d&#8217;Aden si partono le navi, e ritornasi cariche d&#8217;altre mercatantie e riportale per l&#8217;isole d&#8217;India. E sí recano li mercatanti da questo porto medesimo molti belli destrieri e menali per l&#8217;isole d&#8217;India; e sappiate che uno buono e u(n) bello cavallo si vende bene in India 100 marchi d&#8217;ariento. E sappiate che lo soldano d&#8217;Aden si à una grandissima rendita de le gabelle ch&#8217;elli si à di queste navi e de le mercatantie; e per questa rendita ch&#8217;elli si à cosí grande, si è egli uno ricchissimo segnore dei grandi del mondo.</p>
   <p>E sappiate che, quando il soldano di Babilona venne sopra ad Acri ad oste, lo soldano d&#8217;Aden li fece aiuto 30.000 cavalieri e 40.000 camegli. E sappiate che questo aiuto no fece egli per bene ch&#8217;egli li volesse, ma solo per lo grande male che egli vòle a&#8217; cristiani, ché al soldano di Babilonia no volle egli anche bene.</p>
   <p>Ora vi lascerò a dire d&#8217;Aden, e diròvvi d&#8217;una grandissima cità, la quale si è chiamata Escier, ne la quale si à uno picciolo re.</p>
  </section>
 </body>
</html>