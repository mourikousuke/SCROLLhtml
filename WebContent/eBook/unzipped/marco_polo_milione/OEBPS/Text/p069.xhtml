<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title>Capitolo 69</title>
 </head>
 <body>
  <section epub:type="bodymatter chapter">
   <hgroup>
    <h1 class="chapterNumber">Capitolo 69</h1>
    <h2 class="chapterTitle">Del dio de&#8217; Tartari.</h2>
   </hgroup>
   <p>Sappiate che loro legge è cotale, ch&#8217;egli ànno un loro idio ch&#8217;à nome Natigai, e dicono che quello è dio terreno, che guarda loro figliuoli e loro bestiame e loro biade. E&#8217; fannogli grande onore e grande riv(er)enza, ché ciascheuno lo tiene in sua casa. E&#8217; fannogli di feltro e di panno, e &#8217;l tengono in loro casa; e ancora fanno la moglie di questo loro idio, e fannogli filiuoli ancora di panno. La moglie pongono dal lato manco e li figliuoli dinanzi: molto gli fanno onore. Quando vengono a mangiare, egli tolgono de la carne grassa e ungogli la bocca a quello dio e sua moglie e a quegli figliuoli. Poscia pigliano del brodo e gittanne giú da l&#8217;usciuolo ove stae quello idio. Quando ànno fatto cosí, dicono che lor dio e sua famiglia àe la sua parte. Apresso questo, mangiano e beono; e sappi(a)te ch&#8217;egli beono latte di giumente, e cónciallo in tal modo che pare vino bianco: è buono a bere, e chiàmallo chemmisi.</p>
   <p>Loro vestimenta sono cotali: gli ricchi uomini vestono di drappi d&#8217;oro e di seta, e ricche pelli cebeline e ermine e de vai e de volpi molto riccamente; e li loro arnesi sono molto di grande valuta. Loro arme sono archi, spade e mazze, ma d&#8217;archi s&#8217;aiutano piú che d&#8217;altro, ché egli sono troppi buoni archieri; in loro dosso portano armadura di cuio di bufalo e d&#8217;altre cuoia forti.</p>
   <p>Egli sono uomini in battaglie vale(n)tri duramente. E diròvi come eglino si possono travagliare piú che l&#8217;altri uomini, ché, quando bisognerà, egli andrà e starà un mese senza niuna vivanda, salvo che viverà di latte di giumente e di carne di loro cacciagioni che prendono. Il suo cavallo viverà d&#8217;erba ch&#8217;andrà pascendo, che no gli bisogna portare né orzo né paglia. Egli sono molto ubidienti a loro signore; e sappiate che, quando bisogna, egli andrà e starà tutta notte a cavallo, e &#8217;l cavallo sempre andarà pascendo. Egli sono quella gente che piú sostengono travaglio e [male], e meno vogliono di spesa, e che piú vivono, e sono per conquistare terre e regnami.</p>
   <p>Egli sono cosí ordinati che, quando uno signore mena in oste 100.000 cavalieri, a ogne mille fa uno capo, e a (o)gne 10.000, sicché non àe a parlare se non con 10 uomini lo signore de li 10.000, e quello de&#8217; 100.000 non à a pa(r)lare se no co 10; e cosí ogni uomo risponde al suo capo. E quando l&#8217;oste vae per monti e per valle, sempre vae inanzi 200 uomini per sguardare, e altrettanti dirietro e da lato, perchè l&#8217;oste non possa essere asalito che nol sentissoro. E quando egli vanno in oste da la lunga, egli portano bottacci di cuoio ov&#8217;egli portano loro latte, e una pentolella u&#8217; egli cuocono loro carne. Egli portano una piccola tenda ov&#8217;egli fuggono da l&#8217;acqua. E sí vi dico che quando egli ha bisogno, eglino cavalcano bene 10 giornate senza vivanda di fuoco, ma vivono del sangue delli loro cavalli, ché ciascheuno pone la bocca a la vena del suo cavallo e bee. Egli ànno ancora loro latte secco come pasta, e mettono di quello latte nell&#8217;acqua e disfannolovi entro e poscia &#8217;l beono.</p>
   <p>Egli vincono le battaglie altresí fuggendo come cacciando, ché fuggendo saettano tuttavia, e gli loro cavagli si volgoro come fossero cani; e quando gli loro nemici gli credono avere isconfitti cacciandogli, e e&#8217; sono sconfitti eglino, perciò che tutti li loro cavagli sono morti per le loro saette. E quando li Tartari veggono gli cavagli di quegli che gli cacciano morti, egli si rivolgono a loro e sconfiggoli per la loro prodezza; e in questo modo ànno già vinte molte battaglie.</p>
   <p>Tutto questo ch&#8217;io v&#8217;ò contato e li costumi, è vero de li diritti Tartari; e or vi dico che sono molto i bastardi, ché quegli che usano au Ca[t]a se mantengono li costumi degl&#8217;idoli, e ànno lasciata loro legge; e quegli che usano in levante tegnono la maniera degli saracini.</p>
   <p>La giustizia vi si fa com&#8217;io v(i) diròe. Egli è vero, se alcuno àe imbolato una picciola cosa, ch&#8217;egli (non) ne debbia perdere persona, e gli è dato 7 bastonate o 12 o 24, e vanno infino a le 107, secondo ch&#8217;à fatta l&#8217;ofesa; e tuttavia ingrossano giugne(ndo)ne 10. E se alcuno à tolto tanto che debbia perdere persona o cavallo o altra grande cosa, si è taglia[t]o per mezzo con una ispada; e se egli vuole pagare 9 cotanto che non vale la cosa ch&#8217;egli à tolta, campa la persona.</p>
   <p>Lo bestiame grosso non si guarda, ma è tutto segnato, ché colui che &#8217;l trovasse, conosce la &#8217;nsegna del signore e rimandal[o]; peccore e bestie minute bene si guardano. Loro bestiame è molto bello e grosso.</p>
   <p>Ancora vi dico un&#8217;altra loro usanza, ciò che fanno ma[trimoni] tra loro di fanciulli morti, ciò è a dire: uno uomo à uno suo fanciullo morto; quando viene nel tempo che gli darebbe moglie se fosse vivo, alotta fa trovare uno ch&#8217;abbia una fanciulla morta che si faccia a lui, e fanno parentado insieme e danno la femina morta a l&#8217;uomo morto. E di questo fanno fare carte; poscia l&#8217;ardono, e quando veggono lo fumo in aria, alotta dicono che la carta vae nell&#8217;altro mondo ove sono li loro figliuoli, e queglino si tengono per moglie e per marito nell&#8217;altro mondo. Egli ne fanno grandi nozze e versane assai, ché dicono che vae a li figliuoli ne l&#8217;altro mondo. Ancora fanno dipignere in carte uccegli, cavagli, arnesi, bisanti e altre cose assai, e poscia le fanno ardere, e dicono che questo sarà presentato da divero ne l&#8217;altro mondo a li loro figliuoli. E quando questo è fatto, egli si tengono per parenti e per amici, come se gli loro figliuoli fossero vivi.</p>
   <p>Or v&#8217;abiamo contato l&#8217;usanze e gli costumi de&#8217; Tartari; ma io non v&#8217;ò contato degli grandi fatti de li Grandi Cani e di sua corte; ma io ve ne conterò in questo libro, ove si converàe. Or torneremo al grande piano che noi lasciammo quando cominciammo a ragionare de li Tartari.</p>
  </section>
 </body>
</html>