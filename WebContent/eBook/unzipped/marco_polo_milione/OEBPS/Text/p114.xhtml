<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title>Capitolo 114</title>
 </head>
 <body>
  <section epub:type="bodymatter chapter">
   <hgroup>
    <h1 class="chapterNumber">Capitolo 114</h1>
    <h2 class="chapterTitle">De la provincia di Tebet.</h2>
   </hgroup>
   <p>Apresso le 5 giornate che v&#8217;ò dette, truova l&#8217;uomo una provincia che guastòe Mongut Kane per guerra; e v&#8217;à molte ville e castella tutti guasti. Quivi àe canne grosse bene 4 spanne, lunghe bene 15 passi, e àe dall&#8217;uno nodo a l&#8217;altro bene 3 palmi. E sí vi dico che gli mercatanti e&#8217; viandanti prendono di quelle canne la notte, e fanno ardere nel fuoco, perché fanno sí grande scoppiata che tutti li leoni e orsi e altre bestie fiere ànno paura e fuggono, e non s&#8217;acostarebbero al fuoco per cosa del mondo. E questo si fa per paura di quelle bestie, che ve n&#8217;à assai.</p>
   <p>Le canne scoppiano perché si mettono verdi nel fuoco, e quelle si torcono e fendono per mezzo; e per questo fendere fanno tanto romore che s&#8217;odono da la lunga bene presso a 5 miglie, di notte, e piú; e sí è terribile cosa a udire che chi non fosse d&#8217;udirlo usato, ogni uomo n&#8217;avrebbe grande paura. E li cavagli che no ne sono usi si spaventano sí forte che rompono capestri e ogne cosa e fuggono; e quest[o] aviene spesse volte. E agli cavagli che non ne sono usi, egli li fanno incapestrare tutti e quattro li piedi e fasciare gli occhi e turare gli orecchi, sí che non può fugire quando ode questo scoppio. E cosí campano gli uomini la notte, loro e le loro bestie.</p>
   <p>E quando l&#8217;uomo vae per queste contrade bene 20 giornate, non truova né alberghi né vivande, ma conviene che porti vivande per sé e per sue bestie tutte queste 20 giornate, tuttavia trovando fere pessime e bestie salvatiche, che sono molte pericolose. Poscia truova castelle e case assai, ove à uno cotale costume di maritare com&#8217;io vi dirò.</p>
   <p>Egli è vero che niuno uomo piglierebbe neuna pulcella per moglie per tutto &#8217;l mondo, e dicono che non vagliono nulla s&#8217;ella no è costumata co molti uomini. E quando li mercatanti passano per le contrade, le vecchie tengono loro figliuole sulle strade e per li alberghi e per loro tende, e stanno a 10, a 20 e a 30; e fannole giacere con questi mercatanti, e poscia le maritano. E quando il mercatante àe fatto suo volere, conviene che &#8217;l mercatante le doni qualche gioia, acciò che possa mostrare come altri àe avuto a fare seco; e quella ch&#8217;àe piú gioe, è segno che piú uomini sono giaciuti con essa, e piú tosto si marita. E conviene che ciascuna, anzi che si possa maritare, conviene ch&#8217;abbia piú di 20 segnali al collo, per mostare che molti uomini abbiano avuti a fare seco; e quella che n&#8217;à piú, è tenuta migliore, e dicono ch&#8217;è piú grazios[a] che l&#8217;altre.</p>
   <p>La gente è idola e malvage, ché non ànno per niuno pecato di far male e di rubare; e sono li migliori scherani del mondo. Egli vivono di frutti della terra e di bestie e d&#8217;uccegli. E dicovi che in quella contrada àe molte bestie che fanno il moscado, e questa mala gente àe molti buoni cani, e prendonne assai. Egli non ànno né carte né monete di quelle del Grande Kane, ma fannole da loro. Egli si vestono poveramente, ché &#8217;l loro vestire si è di canavacci e di pelle di bestie e di bucerain, e ànno loro linguaggio e chiamansi Tebet. E questa Tebet è una grandissima provincia; e conteròvene brevemente, come voi potrete udire.</p>
  </section>
 </body>
</html>