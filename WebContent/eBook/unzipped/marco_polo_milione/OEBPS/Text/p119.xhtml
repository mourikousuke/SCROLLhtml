<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title>Capitolo 119</title>
 </head>
 <body>
  <section epub:type="bodymatter chapter">
   <hgroup>
    <h1 class="chapterNumber">Capitolo 119</h1>
    <h2 class="chapterTitle">De la provincia d&#8217;Ardandan.</h2>
   </hgroup>
   <p>Quando l&#8217;uomo si parte di Caragian e va per ponente 5 giornate, truova una provincia che si chiama Ardandan. E &#8217; sono idoli e al Grande Kane; la mastra città si chiama Vacian. Questa gente ànno una forma d&#8217;oro a tutti i denti, ed a quelli di sopra ed a quelli di sotto, sí che tutti i denti paiono d&#8217;oro; e questo fanno gli uomini, ma non le donne. Gli uomini son tutti cavalieri, secondo loro usanza, e non fanno nulla, salvo ch&#8217;andare in oste; le donne fanno tutte loro bisogne co li schiavi insieme ch&#8217;egli ànno.</p>
   <p>E quando alcuna donna à fatto il fanciullo, lo marito stae nel letto 40 die, e lava &#8217;l fanciullo e governalo. E ciò fanno perché dicono che la donna à durato molto afanno del fanciullo a portallo, e cosí vogliono che si riposi. E tutti gli amici vegnono a costui al letto, e fanno grande festa insieme. E la moglie si leva del letto, e fa le bisogne di casa e serve il marito nel letto.</p>
   <p>E&#8217; manucano tutte carne, e crude e cotte, e riso cotto con carne; lo vino fanno di riso con ispezie molto buono. La moneta ànno d&#8217;oro e di porcellane, e danno un saggio d&#8217;oro per 5 d&#8217;ariento, perché no ànno argentiera presso a 5 mesi di giornate; e di questo fanno i mercatanti grande guadagno, quando vi ne recano.</p>
   <p>Questa gente no ànno idoli né chiese, ma &#8217;dorano lo magior de la casa, e dicono: «Di costui siamo». Egli no ànno lettere né scritture, e ciò no è maraviglia, però che stanno in un luogo molto divisato, che no vi si puote andare di state per cosa del mondo, per l&#8217;aria che v&#8217;è cosí corotta, che neuno forestiere vi può vivere per neuna cosa. Quand&#8217;ànno a fare l&#8217;uno coll&#8217;altro, fanno tacche di legno, e l&#8217;uno tiene l&#8217;una metà e l&#8217;altro l&#8217;altra metà: quando colui dé pagare la moneta, e&#8217; la paga, e fassi dare l&#8217;altra metà de la tacca.</p>
   <p>In tutte queste province non à medici - cioè Caragian e Vorcian e (I)acin -, e quando eli ànno alcuno malato, mandano per loro magi e incantatori di diavoli. E quando sono venuti al malato, ed egli gli à contato lo male, eglino suonano loro stormenti, e cantano e ballano; quando ànno ballato un poco, e l&#8217;uno di questi magi cade in terra co la schiuma a la bocca e tramortisce, e &#8217;l diavolo gli è ricoverato in corpo. E cosí sta che pare morto grande pezza, e gli altri magi dimandano questo tramortito de la &#8217;nfermità del malato e perch&#8217;egli à ciòe. Quelli risponde ch&#8217;egli à questo però che fece spiacere &#8217;alcuno (spirito). E li magi dicono:«Noi ti preghiamo che tue li perdoni e prendi del suo sangue, sí che tue ti ristori di quello che ti piace». Se &#8217;l malato dé morire, lo tramortito dice:«Elli à fatto tanto dispiacere a cotale spirito, ch&#8217;elli no li vuole perdonare per cosa del mondo». Se &#8217;l malato dé guarire, dice lo spirito ch&#8217;è nel corpo del mago:«Togliete cotanti montoni dal capo nero, e cotali beveraggi molto cari, e fate sagrificio a cotale ispirito». Quando li parenti del malato ànno udito questo, fanno tutto ciòe che dice lo spirito, ché ucide gli montoni e versa lo sangue ove gli è detto, per sagrificio. Poscia fanno cuocere li montoni, o uno o piúe, ne la casa del malato; e quine sono molti di questi magi e donne tante quanto gli è detto per quello spirito. Quando lo montone è cotto e &#8217;l beveraggio è aparechiato e la gente v&#8217;è raunata, alora coninciano a cantare e a ballare e a sonare; e gittano del brodo per la casa qua e là, e anno mcenso e mirra, e sofumicano e alluminano tutta la casa. Quand&#8217;ànno cosí fatto una pezza, alotta inchina l&#8217;uno, e l&#8217;altro domanda lo spirito se à &#8217;ncora perdonato al malato. Quelli risponde:«No gli è ancora perdonato; fate anche cotale cosa, e saralli perdonato». Fatto quello ch&#8217;à comandato, ed elli dice:«Egli sarà guerito incontanente». Allotta dicono:«Lo spirito è bene di nostra parte». E fanno grande allegrezza, e mangiano quel montone e beono; e ogn&#8217;uomo torna a sua casa, e il malato guerisce incontanente.</p>
   <p>Or lasciamo questa contrada, e diròvi d&#8217;altre contrade, come voi udirete.</p>
  </section>
 </body>
</html>