<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title>Capitolo 185</title>
 </head>
 <body>
  <section epub:type="bodymatter chapter">
   <hgroup>
    <h1 class="chapterNumber">Capitolo 185</h1>
    <h2 class="chapterTitle">Dell&#8217;isola di Scara.</h2>
   </hgroup>
   <p>Quando l&#8217;uomo si parte da queste due isole, [sí va] per mezzodí 500 miglia e [trovasi] l&#8217;isola di Scara. Questa gente sono anche cristiani battezzati, ed ànno arcivescovo. Qui si à molta ambra. Elli ànno drappi di bambagia buoni e altre mercatantia; e sí ànno molti pesci salati e buoni. Egli vivono di riso e di carne e di latte, e vanno tutti ignudi. Qui vanno molte navi di mercatantia.</p>
   <p>Questo arcivescovo non à che fare col papa di Roma, ma è sottoposto a l&#8217;arcivescovo che sta a Baldac. Questo arcivescovo che sta a Baldac manda piú vescovi ed arcivescovi per molte contrade, come fa il papa di qua; e tutti questi cherici e parlati ubidiscono questo arcivescovo come papa. Qui vengono molti corsari a vendere loro prede, e vendolle bene; costoro le comperano anche bene, perciò che sanno che questi corsari no rúbaro se non saracini e idolatri, e non cristiani. E quando questo arcivescovo di Scara muore, conviene che ci vegna di Baldac.</p>
   <p>Que[sti] sono buoni incantatori, ma l&#8217;arcivescovo molto li contrada, ché dice ch&#8217;è peccato, ma costoro dicono che li loro antichi l&#8217;ànno fatto, e perciò lo vogliono eglino anche fare. Diròvi di loro incantesimi. Se una nave andasse a vela, forte, eglino farebbero venire vento in contradio, e farebberla tornare adrietro; e sí fanno venire tempesta nel mare quand&#8217;e&#8217; vogliono, e fanno venire quale vento vogliono; e sí fanno altre cose maravigliose che non è buono a ricordare.</p>
   <p>Altro non ci à ch&#8217;io voglia ricordare; partimoci quinci ed andamo nell&#8217;isola di Madegascar.</p>
  </section>
 </body>
</html>