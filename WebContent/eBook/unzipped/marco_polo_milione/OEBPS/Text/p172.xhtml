<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title>Capitolo 172</title>
 </head>
 <body>
  <section epub:type="bodymatter chapter">
   <hgroup>
    <h1 class="chapterNumber">Capitolo 172</h1>
    <h2 class="chapterTitle">Di santo Tomaso l&#8217;apostolo.</h2>
   </hgroup>
   <p>Lo corpo di santo Tomaso apostolo è nella provincia di Mabar in una picciola terra che non v&#8217;à molti uomini, né mercatanti non vi vengono, perché non v&#8217;à mercatantia e perché &#8217;l luogo è molto divisato. Ma vèngovi molti cristiani e molti saracini in pellegrinaggio, ché li saracini di quelle contrade ànno grande fede in lui, e dicono ch&#8217;elli fue saracino, e dicono ch&#8217;è grande profeta, e chiàmallo varria, cio(è) «santo uomo».</p>
   <p>Or sapiate che v&#8217;à costale maraviglia, che li cristiani che vi vegnono in pellegrinaggio tolgono della terra del luogo ove fue morto san Tomaso e dannone un poco a bere a quelli ch&#8217;ànno la febra quartana o terzana: incontanente sono guariti. E quella terra si è rossa.</p>
   <p>Ancora vi dirò una maraviglia che venne ne li anni Domini 1288. Uno barone era in quella terra, ch&#8217;avea fatto empiere tutte le case della chiesa di riso, sicché veruno pellegrino vi potea albergare. I cristiani che guardavano la chiesa, sí n&#8217;avevano grande ira; e non giovava di pregare, tanto che questo barone le facesse isgombrare. Sicché una notte aparve a questo barone santo Tomaso con una forca in mano, e misegliele in bocca e disseli: «Se tosto non fai isgombrare la mia casa, io ti farò morire di mala morte». E con questa forca si gli strinse sí la gola, ch&#8217;à colui fue grande pena; e &#8217;l santo corpo si partío. La mattina vegnente il barone fece insgombrare (le case de) la chiesa e disse ciò che gli era intervenuto, e&#8217; cristiani n&#8217;ebbero grande allegrezza, e grande reverenza ne rendero a santo Tomaso.</p>
   <p>E sapiate ch&#8217;egli guarisce tutti i cristiani che sono lebrosi.</p>
   <p>Or vi conterò come fu morto, secondo ch&#8217;io intesi. Messer santo Tomaso si stava in uno romitoro in uno bosco e dicea sue orazioni, e d&#8217;intorno a lui si avea molti paoni, ché in quella contrada n&#8217;à piú che in lugo del mondo. E quando san Tomaso orava, e uno idolatore della schiatta dei gavi andava ucellaldo a&#8217; paoni, e saettando a uno paone, sí diede a santo Tomaso per le costi, ché nol vedea; ed issendo cosí fedito, sí orò dolcemente e cosí orando morío. E inanzi che venisse in questo romitoro, molta gente convertío alla fede per l&#8217;India.</p>
   <p>Or lasciamo di san Tomaso e diròvi delle cose del paese. Sapiate che fanciugli e fanciulle nascono neri, ma non cosí neri com&#8217;eglino sono poscia, ché continuamente ogni settimana s&#8217;ungono con olio di sosima, acciò che diventino bene neri, ché in quella contrada quello ch&#8217;è più nero è più pregiato.</p>
   <p>Ancora vi dico che questa gente fanno dipigne(r) tutti i loro idoli neri, e i dimoni bianchi come neve, ché dicono che il loro idio e i loro santi sono neri.</p>
   <p>E sí vi dico che tanta è la speranza e la fede ch&#8217;egli ànno nel bue, che quando vanno in oste, il cavaliere porta del pelo del bue al freno del cavallo, e &#8217;l pedone ne porta a lo scudo; e tali se ne fanno legare a&#8217; capegli. E questo fanno per campare d&#8217;ogni pericolo che puòne incontrare nell&#8217;oste. Per questa cagione il pelo de(l) bue v&#8217;è molto caro, ché veruno si tiene sicuro se non n&#8217;à adosso.</p>
   <p>Partiamoci quinci ed andamone in una provincia che si chiamano i bregomanni.</p>
  </section>
 </body>
</html>