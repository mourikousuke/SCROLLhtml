<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title>Capitolo 175</title>
 </head>
 <body>
  <section epub:type="bodymatter chapter">
   <hgroup>
    <h1 class="chapterNumber">Capitolo 175</h1>
    <h2 class="chapterTitle">Della città di Caver.</h2>
   </hgroup>
   <p>Caver è una città nobile e grande; ed è d&#8217;Asciar, del primo fratello de li 5 re. E s[a]piate che a questa città fanno porto tutte le navi che vegnono verso ponente, cioè di Curimasa e di Quisai e d&#8217;Arden e di tutta l&#8217;Arabia, cariche di mercatantia e di cavalli; e fanno qui capo perch&#8217;è buono porto. E questo re è molto ricco di tesoro, e suo tesoro si è molte ricche pietre preziose. Suo regno tiene bene, e spezialment&#8217; e&#8217; mercatanti che vengono d&#8217;altra parte; e perciò vi vanno piú volontieri.</p>
   <p>E quando questi 5 fratelli re pigliano briga insieme e vogliono combattere, la madre, ch&#8217;è ancora viva, sí si mette in mezzo e pacíficagli; quando ella non puote, sí piglia uno coltello e dice che s&#8217;ucciderà, e taglierassi le poppe del petto «dond&#8217;i&#8217; vi diedi lo mio latte». Alora i figliuoli, per la pietà che fa la madre loro, e&#8217; proveggono ch&#8217;è il meglio: sí fanno pace. E questo è divenuto per piú volte; ma, morta la madre, non fallirà che non àbiaro briga insieme.</p>
   <p>Partimoci di qui, ed andamo nel reame di Coilun.</p>
  </section>
 </body>
</html>