<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title>Capitolo 121</title>
 </head>
 <body>
  <section epub:type="bodymatter chapter">
   <hgroup>
    <h1 class="chapterNumber">Capitolo 121</h1>
    <h2 class="chapterTitle">De la provincia de Mien.</h2>
   </hgroup>
   <p>Sappiate che, quando l&#8217;uomo à cavalcate 15 giornate per questo cosí diverso luogo, l&#8217;uomo truova una città ch&#8217;à nome Mien, molto grande e nobile. La gente è idola. E&#8217; son al Grande Kane e ànno lingua per loro.</p>
   <p>E in questa città à una molto ricca c[o]sa, ché anticamente fue in questa città un molto ricco re; e quando venne a morte, lasciò che da ogne capo de la sua sopultura si dovesse fare una torre, l&#8217;una d&#8217;oro e l&#8217;altra d&#8217;ariento. E queste torri sono fatte com&#8217;io vi dirò, ch&#8217;elle sono alte bene 10 passi e grosse come si conviene a quella altezza. La torre si è di pietre, tutta coperta d&#8217;oro di fuori, ed èvi grosso bene un dito, sí che vedendola par pure d&#8217;oro; di sopra è tonda, e quel tondo è tutto pieno di campanelle endorate, che suonano tutte le volte che &#8217;l vento vi percuote. L&#8217;altra è d&#8217;ariento, ed è fatta né piú né meno. E questo re le fece fare per sua grandezza e per sua anima; e dicovi ch&#8217;ell&#8217;è la piú bella cosa del mondo a vedere e di magiore valuta.</p>
   <p>E &#8217;l Grande Kane conquistò questa provincia com&#8217;io vi dirò. Il Grande Kane disse a tutt&#8217;i giullari ch&#8217;avea in sua corte, che volea ch&#8217;andassero a conquistare la provincia de Mien, e darebbe in lor compagnia quelli di Caveitan e quelli d&#8217;Aide. Li giullari dissero che volontieri. Vennero quie con questa gente i giullari, e presero questa provincia. Quando fuoro a questa città, videro cosí bella cosa di queste torri; mandaro a dire al Grande Kane, ov&#8217;elli era, la bellezza di queste torri e la ricchezza e &#8217;l modo come fuoro fatte, e se volea che le disfacessono e mandasselli l&#8217;oro e l&#8217;ariento. Lo Grande Kane, odendo che quello re l&#8217;avea fatte fare per su&#8217;anima e per ricordanza di lui, mandò comandando che non fossono guaste, anzi vi stessono per quello per che l&#8217;avea fatte fare il re di quella terra. E di ciò non fue maraviglia, ché neuno Tartaro non tocca cosa di neuno uomo morto.</p>
   <p>Egli ànno leofanti assai e buoi salvatichi grandi e belli, e di tutte bestie in grande abondanza. Ò dett[o] di questa provincia; diròvi d&#8217;un&#8217;altra ch&#8217;à nome Gangala.</p>
  </section>
 </body>
</html>