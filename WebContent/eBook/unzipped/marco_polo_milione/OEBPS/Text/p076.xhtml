<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title>Capitolo 76</title>
 </head>
 <body>
  <section epub:type="bodymatter chapter">
   <hgroup>
    <h1 class="chapterNumber">Capitolo 76</h1>
    <h2 class="chapterTitle">De la grande battaglia che &#8217;l Grande Kane fece con Naian.</h2>
   </hgroup>
   <p>Or sappiate veramente che chi è della diritta schiatta di Cinghi Kane, dirittamente d(é) essere signore di tutti li Tartari. E questo Coblaino è lo 6° Kane, ciò è a dire ch&#8217;egli è di capo del 6 Grandi Kani che sono fatti infino a qui. E sappiate che questo Coblain cominciò a regnare nel 1256 anni; e sappiate ch&#8217;egli ebbe la segnoria per suo grande valore e per sua prodezza e senno, ché gli suoi frategli gliele voleano tòrre e gli suoi parenti; e sappiate che di ragione la segnoria cadea a costui. Egli è, ch&#8217;egli cominciòe a regnare, 42 anni fino a questo punto, che corre 1298 anni; egli puote bene avere da 85 anni. E &#8217;n prima ch&#8217;egli fosse signore, andò in piú osti e portossi gagliardamente, sicché era tenuto prode uomo de l&#8217;arme e buono cavaliere; ma poscia ch&#8217;egli fue signore, no andò in oste ma&#8217; in una volta; e que&#8217; fue nell&#8217;anno 1286, e io vi dirò perché fue.</p>
   <p># (Egli è) vero che uno che ebbe nome Naian, lo quale era uomo del Grande Kane e molte terre tenea da lui e province, sicché potea bene fare 400.000 d&#8217;uomini a cavallo; e suoi anticessori anticamente soleano essere sotto il Grande Kane, e era giovane di 20 anni. Or disse questo Naian che non volea essere piú sotto &#8217;l Grande Kane, ma gli torrebbe tutta la terra. Alotta mandò Naian a Caidu, ch&#8217;era uno grande signore e era nepote del Grande Cane, che venisse dall&#8217;una part&#8217;e egli andarebbe dall&#8217;altra per tògli la terra e la segnoria. E questo Caidu disse che bene gli piace, e disse ch&#8217;egli saràe bene aparecchiato a quello tempo ch&#8217;aveano ordinato. E sappiate che questi avea da mettere in campo bene 100.000 uomini a cavallo. E sí vi dico che questi due baroni fecero grande raunata di cavalieri e di pedoni per venire adosso al Grande Kane.</p>
  </section>
 </body>
</html>