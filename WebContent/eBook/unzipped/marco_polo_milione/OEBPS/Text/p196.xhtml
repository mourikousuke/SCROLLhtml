<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title>Capitolo 196</title>
 </head>
 <body>
  <section epub:type="bodymatter chapter">
   <hgroup>
    <h1 class="chapterNumber">Capitolo 196</h1>
    <h2 class="chapterTitle">D&#8217;una battaglia.</h2>
   </hgroup>
   <p>Sappiate che lo re Abaga, segnore del Levante, si tiene molte terre e molte province, e confina le terre sue con quelle de lo re Caidu: cioè da la parte dell&#8217;Albero Solo, lo quale noi chiamamo l&#8217;Albero Secco. Lo re Abaga, per cagioni che lo re Caidu non facesse danno a le terre sue, si mandò lo suo figliuolo Argo con grande gente a cavallo ed a piede ne le contrade dell&#8217;Albero Solo infino al fiume de Ion, perch&#8217;egli guardasse quelle terre che sono a le confini.</p>
   <p>Ora avenne che lo re Caidu si mandò uno suo fratello, molto valentre cavaliere, lo quale aveva nome Barac, co molta gente, per fare danno a le terre ov&#8217;era questo Argo. Quando Argo seppe che costoro viniero, sí fece asembiare sua gente e venne incontro a&#8217; nemici; e quando furo asembiati l&#8217;una parte e l&#8217;altra, li naccari cominciarono a sonare da l&#8217;una parte e da l&#8217;altra. Alora si fue cominciata la piú crudele battaglia che mai fosse veduta al mondo. Ma pure a la fine Barac e sua gente si non potéo durare, sicché Argo l&#8217;isconfisse a cacciògli di là dal fiume.</p>
   <p>Da che v&#8217;abbiamo cominciato a dire d&#8217;Argo, diròvvi com&#8217;egli si fue preso e com&#8217;egli segnoreggiò poscia, dopo la morte del suo padre.</p>
  </section>
 </body>
</html>