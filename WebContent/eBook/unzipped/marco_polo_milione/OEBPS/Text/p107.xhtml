<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title>Capitolo 107</title>
 </head>
 <body>
  <section epub:type="bodymatter chapter">
   <hgroup>
    <h1 class="chapterNumber">Capitolo 107</h1>
    <h2 class="chapterTitle">Del castello del Caitui.</h2>
   </hgroup>
   <p>E quando l&#8217;uomo si parte di Pianfu e va per ponente 2 giornate, truova uno bello castello ch&#8217;à nome Caitui, lo quale fece fare jadis uno re, lo quale fu chiamato lo Re d&#8217;Or. In questo castello à uno molto bello palagio, ove àe una bella sala molto bene dipinta di tutti li re che anticamente sono stati in quello reame; e è molto bello a vedere. E di questo Re d&#8217;Or sí vi conterò una bella novella, d&#8217;un fatto che fue tra lui e &#8217;l Preste Gianni.</p>
   <p>E questo è in sí forte luogo che &#8217;l Prestre Giovanni no gli potea venire adosso; e aveano guerra insieme, secondo che diceano quegli di quella contrada. E &#8217;l Preste Gianni n&#8217;avea grande ira; e 7 valletti del Preste Giani sí gli dissero ch&#8217;eglino gli recherebbero inanzi lo Re dell&#8217;Oro tutto vivo, s&#8217;egli volesse; e &#8217;l Preste gli disse che ciò volea volontiere. Quando questi valletti ebbero udito questo, egli si partiro, e andaro a la corte del Re de l&#8217;Oro, e dissero al re ch&#8217;erano di st(r)ana parte, e dissero ch&#8217;erano venuti per servirlo. Egli rispuose loro che fossero li benvenuti, e che farebbe loro piacere e servigio.</p>
   <p>E cosí cominciaro li 7 valletti del Preste Gianni a servire lo Re dell&#8217;Oro. E quando egli furo istati bene 2 anni, eglino erano molto amato dal re per lo bello servigio ch&#8217;egli gli avean fatto, e &#8217;l re facea di loro come se tutti e 7 fossero istati suoi figliuoli. Or udite quello che questi malvagi fecero, perché neuno si può guardare di traditore. Or avenne che questo re s&#8217;andava solazando con poca gente, tra li quali erano questi 7. E quando ellino ebbero passato un fiume di lungi dal palagio detto di sopra, quando questi 7, vedendolo ch&#8217;egli non avea compagnia che (&#8217;l) potessero difende(r), misero mano a le spade, e dissero d&#8217;ucciderlo o egli n&#8217;andasse con loro. Quando lo re si vide a questo, si diede grande maraviglia, e disse: «Com&#8217;è questo, figliuoli miei, ché mi fate voi questo? Ove volete voi ch&#8217;io vegna?». «Noi vogliamo che voi vegnate al Preste Gianni, ch&#8217;è nostro signore».</p>
  </section>
 </body>
</html>