<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title>Capitolo 96</title>
 </head>
 <body>
  <section epub:type="bodymatter chapter">
   <hgroup>
    <h1 class="chapterNumber">Capitolo 96</h1>
    <h2 class="chapterTitle">De li 12 baroni che sono sopra tutte le cose del Grande Kane.</h2>
   </hgroup>
   <p>Or sapiate veramente che &#8217;l Grande Sire à 12 baroni grandissimi con lui, e quegli sono sopra tutte quelle cose ch&#8217;abisognano a 34 province; e diròvi loro maniere e loro ordinamenti.</p>
   <p>E prima vi dico che questi 12 baroni istanno in uno palagio dentro a Canbalu; e è molto bello e grande, e àe molte sale e molte magioni e camere. E ciascuna provincia àe uno proccuratore e molti iscrittori in quello palagio, e ciascuno in suo palagio per sé. E questi pruccuratori e questi iscrivani fanno tutte quelle cose che bisognano a quella provincia a cui elli sono diputati; e questo fanno per lo comandamento de&#8217; 12 baroni.</p>
   <p>E sí vi dico che questi 12 baroni ànno cotale segnoria com&#8217;io vi dirò, ch&#8217;egli aleggano tutti li signori di quelle province ch&#8217;io v&#8217;ò detto di sopra. E quando egli ànno chiamato quegli che gli paiono gli migliori, egli lo dicono al Grande Sire, e egli gli conferma e falli (dare) cotale tavola d&#8217;oro, come a sua segnoria si conviene. Ancora questi 12 baroni fanno andar[e] l&#8217;oste ove si conviene, e come, e de la quantità, e d&#8217;ogni cosa, secondo la volontà del signore. E come io vi dico di queste due cose, cosí vi dico di tutte quelle che bisognano a queste province.</p>
   <p>E questa si chiama la corte magiore che sia ne la corte del Grande Sire, però ch&#8217;egli ànno grande podere di fare bene a cui egli vogliono.</p>
   <p>Le province non vi conto per nome, però ch&#8217;io le vi conterò per ordine di questo libro; e conteròvi come il Grande Sire manda messaggi, e come ànno li cavagli apparecchiati.</p>
  </section>
 </body>
</html>