<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title>Capitolo 125</title>
 </head>
 <body>
  <section epub:type="bodymatter chapter">
   <hgroup>
    <h1 class="chapterNumber">Capitolo 125</h1>
    <h2 class="chapterTitle">Di Toloman.</h2>
   </hgroup>
   <p>Toloma(n) è una provincia verso levante, e ànno lingua per loro e sono a(l) Grande Kane. La gente è idola. E&#8217; sono bella gente, no bene bianchi ma bruni, e sono buoni uomini d&#8217;arme. E ànno assai città e castella, e ànno grandissima quantità di montagne e forti. E quando muoiono, fanno ardere i loro corpi, e l&#8217;ossa che non possono ardere, sí le mettono in piccole cassette e pòrtalle a le montagne, e fannole stare apiccate ne le caverne, sí che né uomo né altra bestia no le può toccare.</p>
   <p>Qui si truova oro asai; la moneta minuta è di porcellane, e cosí tutte queste province, come Bangala e Cagigu ed Aniu, espendono oro e porcellane. Quini à pochi mercatanti, ma sono ricchi. Elli vivono di carne e di lardo e di riso e di molte buone spezie.</p>
   <p>Or lasciamo di questa provincia, e diròvi d&#8217;un&#8217;altra ch&#8217;è chiamata Cugiu, verso levante.</p>
  </section>
 </body>
</html>