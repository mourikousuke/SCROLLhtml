<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title>Capitolo 80</title>
 </head>
 <body>
  <section epub:type="bodymatter chapter">
   <hgroup>
    <h1 class="chapterNumber">Capitolo 80</h1>
    <h2 class="chapterTitle">Come &#8217;l Grande Kane tornò ne la città di Coblau.</h2>
   </hgroup>
   <p>Quando lo Grande Kane ebbe vinta la battaglia, come voi avete udito, egli si tornò a l(a) grande città di Coblau co grande festa e co grande solazzo. E quando l&#8217;altro re - Caidu avea nome - udío che Naian era sconfitto, non fece oste contra &#8217;l Grande Kane, ma ebbe grande paura del Grande Kane.</p>
   <p>Or avete udito come &#8217;l Grande Kane andòe in oste, ché tutte l&#8217;altre volte pur mandòe suo figliuoli e suoi baroni, e questa volta vi volle andare pur egli, perciò che &#8217;l fatto gli parea troppo grande. Or lasciamo questa matera, e ritorneremo a contare de li grandi fatti del Grande Kane.</p>
   <p>Noi abiamo contato di quale legnaggio egli fue e sua nazione. Or vi dirò degli doni ch&#8217;egli fece a li baroni che si portaro bene nella battaglia, e quello ch&#8217;egli fee a quelli che furo vili e codardi. Io vi dico che alli prodi diede che, se egli era signore di 100 uomini, egli lo face di 1.000, e facegli grandi doni di vasellamenti d&#8217;ariento e di tavole di signore; quegli ch&#8217;àe segnoria di 100 à tavola d&#8217;ariento, e quello che l&#8217;à di 1.000, l&#8217;à d&#8217;oro o d&#8217;argento e d&#8217;oro, e quegli ch&#8217;àe segnoria di 10.000 à tavola d&#8217;oro a testa di lione.</p>
   <p>Lo peso di queste tavole si è cotale che quel ch&#8217;à segnoria di 100 o di 1.000, la sua tavola pesa libbre 120, e quella ch&#8217;à testa di lione pesa altrettanto; l&#8217;altre sono d&#8217;argento. E in tutte queste tavole è scritto uno comandamento, e dice cosí: «Per la forza del grande dio e de la grande grazia ch&#8217;à donata al nostro imperadore, lo nome del Grande Kane sia benedetto, e tutti quegli che no ubideranno siano morti e distrutti». E ancora questi ch&#8217;ànno queste tavole, ànno brivilegi, ov&#8217;è scritto tutto ciò che debbono fare ne la loro segnoria.</p>
   <p>Ancor vi dico che colui ch&#8217;àe signoria di 100.000, o è signore d&#8217;una grande oste generale, e questi ànno tavola che pesa 300 libbre, e àvi scritte lettere che dicono cosí come v&#8217;ò detto di sopra; e di sotto alla tavola è scolpito uno leone e da l&#8217;altro lato si è lo sole e la luna. Ancora ànno brivilegi di grandi comandamenti e di grandi fatti. E questi ch&#8217;ànno queste nobile tavole, ànno per comandamento che tutte le volte ch&#8217;eglino cavalcano, dibbiano portare sopra lo capo uno palio in significanza di grande segnoria, e tutte volte quando seggono, debbiano sedere in sedia d&#8217;ariento. Ancora a questi cotali li dona lo Grande Kane una tavola ov&#8217;è di sopra uno gerfalco intagliato. E queste tavole dona egli a li 3 grandi baroni, perciò ch&#8217;abbiano balía com&#8217;egli medesimo; e puote prendere lo cavallo del signore, nonché gli altri quando egli vuole.</p>
   <p>Or lasciamo di questa matera, e conteròvi de le fattezze del Grande Kane e di sua contenenza.</p>
  </section>
 </body>
</html>