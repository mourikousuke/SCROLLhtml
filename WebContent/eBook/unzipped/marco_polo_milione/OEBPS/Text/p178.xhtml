<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title>Capitolo 178</title>
 </head>
 <body>
  <section epub:type="bodymatter chapter">
   <hgroup>
    <h1 class="chapterNumber">Capitolo 178</h1>
    <h2 class="chapterTitle">Del reame di Eli.</h2>
   </hgroup>
   <p>Eli si è uno reame verso ponente, ed è di lungi da Comacci 300 miglie. Qui si à re e sono gente idolatri; e&#8217; non fanno trebuto a veruna altra persona. Questo reame non à porto, salvo ch&#8217;àe uno grande fiume, il quale àe buone foci. Qui si nasce pepe e ge(n)giove e molti ispezierie. Lo re si è ricco di tesoro, ma no di genti. L&#8217;entrata del reame è sí forte ch&#8217;a pena vi si puote intrare per fare male.</p>
   <p>E se alcuna nave capitasse a queste foci, s&#8217;ella non venisse prima a la terra, sí la pigliano e tolgogli ogni cosa e dicono: «Dio ti ci mand[ò] perché tu fossi nostra»; né non ne credono avere peccato. E cosí aviene per tutte le province de l&#8217;India. E se alcuna nave vi capita per fortuna, sí è presa e tolto ogne cosa, salvo a quelle che capitano ad alcuna terra primamente.</p>
   <p>E sappiate che le navi di Mangi vi vengoro la state, e quelle d&#8217;altra parte, e si caricano (in) 3 o 4 dí o infino i(n) 8 dí, e vannosene il piú tosto che possono, perciò che non à buono porto, ed èvi molto pauroso l[o] sta[re] per le piagge che vi sono e per lo sabione. Vero è che le navi di Ma(n)gi non temono tanto per le buone ancore de legno, ch&#8217;a tutte le fortune tengono bene loro navi.</p>
   <p>Egli ànno leoni ed altre bestie assai, cacciagioni e uccellagioni assai.</p>
   <p>Partimoci di qui, e diròvi di Melibar.</p>
  </section>
 </body>
</html>