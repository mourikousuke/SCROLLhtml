<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title>Capitolo 118</title>
 </head>
 <body>
  <section epub:type="bodymatter chapter">
   <hgroup>
    <h1 class="chapterNumber">Capitolo 118</h1>
    <h2 class="chapterTitle">Ancora divisa de la provincia di Caragian.</h2>
   </hgroup>
   <p>Quando l&#8217;uon si parte de la città di Iacci e va 10 giornate per ponente, truova la provincia di Caragian; e la mastra città del regno è chiamata Caragian. E&#8217; sono idoli e sono al Gran Kane; el re si è figliuolo del Gran Kane. E in questa provincia si truova l&#8217;oro di pagliuola, cioè nel fiume, e ancora si truova in laghi e montagne oro piú grosso che di pagliuola; e danno un saggio d&#8217;oro per sei d&#8217;ariento. Ancora qui si spende le porcelane ch&#8217;io vi contai; e in questa provincia non si truova queste porcelane, ma vi vegnono d&#8217;India.</p>
   <p>E in questa provincia nasce lo grande colubre, el grande serpente, che sono sí dismisurati che ogn&#8217;uomo ne dovrebbe pigliare maraviglia; e sono molto oribile cosa a vedere. Sapiate per vero che lí vi n&#8217;à di lunghi 10 passi, e sono grossi 10 palmi: e questi sono li magiori. Elli ànno due gambe dinanzi, presso al capo, e non ànno piede, salvo un&#8217;unghia fatta come di leone; lo ceffo à molto grande, lo naso magior ch&#8217;un gran pane, la bocca tale che bene inghiottirebbe un uomo al tratto, li denti grandissimi; ed è sí ismisuratamente grande e fiera, che no è uomo né bestia che no la dotti e non n&#8217;abbia paura. E ancora vi n&#8217;à de&#8217; minore, cioè d&#8217;otto passi e di 6.</p>
   <p>La maniera come si prendono si è questa. Elle dimorano lo die sotterra per lo grande caldo; la notte escon fuori a pascere, e prende tutte quelle bestie che possono avere. Elle vanno a bere al fiume e al lago e a le fontane. Elle sono sí grande e sí grosse che, quando vanno a bere o a mangiare di notte, fae nel sabione, onde vae, tal fossa, che pare ch&#8217;una botte vi sia voltata. E&#8217; cacciatori che la vogliono pigliare, veggono la via ond&#8217;è ito il serpente, e ànno un palo di legno grosso e forte, e in quel palo à fitto un ferro d&#8217;aciaio fatto com&#8217;uno rasoio, e cuoprelo col sabione; e di questi ingegni fanno i cacciatori assai. E quando lo colubre viene per questo luogo, percuote in questo ferro sí forte, che si fende dal capo a piede anfino al bellíco, sí che muore incontanente; e cosí la prendono i [cacciatori].</p>
   <p>E incontanente ch&#8217;è morto, sí li cavano lo fiele del corpo e vendollo molto caro, perciò ch&#8217;è la migliore medicina al morso del cane rabioso, dandoglile a bere d&#8217;un peso d&#8217;un picciolo danaio. E quando una donna non può partorire, dandole a bere un poco di quel fiele, incontanente parturisce. La terza si è buona a nascenzia: ponendovi su un poco di quel fiele, in poco tempo è guarito. E per queste cagioni lo fiele è molto caro in quella contrada. Ancora la carne si vende perch&#8217;è molto buona a mangiare.</p>
   <p>E dicovi che questo serpente vae a le tane de li leoni e degli orsi, e mangia loro e loro figliuoli, se li puote avere, e tutte altre bestie.</p>
   <p>In questa contrada è grandissimi cavalli, e molti ne vanno in India; e càvali due o tre nodi de la coda, acciò che no meni la coda quand&#8217;altre cavalca, [per]ciò ch&#8217;à loro pare cosa molta lada. Elli cavalcano lungo come franceschi.</p>
   <p>E&#8217; fanno arme turchiesche di cuoio di bufale, e ànno balestra, e atoscano tutte le quadrelle. E ancora aveano cotale usanza prima che &#8217;l Grande Kane l[i] conquistasse, che, se aenisse ch&#8217;alcuno albergasse a lor casa che fosse grazioso e bello e savio, sí l&#8217;ucideano o con veleno o con altro; né questo non faceano per moneta, ma diceano che tutto il senno di colui e la grazia e la ventura rimanea in lor casa. Poscia che &#8217;l Grande Kane la conquistò, ch&#8217;è da 35 anni, nol fanno piú, per la paura del Grande Kane.</p>
   <p>Or lasciamo di questa provincia, e diròvi d&#8217;un&#8217;altra.</p>
  </section>
 </body>
</html>