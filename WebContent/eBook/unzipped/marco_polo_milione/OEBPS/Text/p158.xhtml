<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title>Capitolo 158</title>
 </head>
 <body>
  <section epub:type="bodymatter chapter">
   <hgroup>
    <h1 class="chapterNumber">Capitolo 158</h1>
    <h2 class="chapterTitle">Della provincia di Ciamba.</h2>
   </hgroup>
   <p>Sapiate che, quando l&#8217;uomo si parte dal porto di Zaiton e navica ver&#8217; ponente e alcuna (cosa) ver&#8217; garbino 1.500 miglia, sí si truova una contrada ch&#8217;à nome Cianba, ch&#8217;è molto ricca terra e grande. E ànno re per loro, e sono idoli, e fanno trebuto al Grande Kane ciascuno anno 20 leofanti - e no li danno altro - li piú belli che vi si può trovare, ché n&#8217;ànno assai.</p>
   <p>E questo fece conquistare il Grande Kane negli anni Domini 1278; or vi dirò de l&#8217;afare del re e del regno. Sapiate che &#8217;n quel regno non si può maritare neuna bella donzella che no convegna (prima) che &#8217;l re la pruovi, e se li piace, sí la tiene, se no, sí la marita a qualche barone. E sí vi dico che negli anni Domini 1285, secondo ch&#8217;io Marco Polo vidi, quel re avea 326 figliuoli, tra maschi e femine, ché ben n&#8217;a(vea) 150 da arme.</p>
   <p>In quel regno à molti elefanti, e legno aloe assai; e ànno molto del legno (ebano) onde si fanno li calamari.</p>
   <p>Qui non à altro da ricordare; or ci partimo e &#8217;ndamo ad un&#8217;isola ch&#8217;à nome Iava.</p>
  </section>
 </body>
</html>