<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title>Capitolo 117</title>
 </head>
 <body>
  <section epub:type="bodymatter chapter">
   <hgroup>
    <h1 class="chapterNumber">Capitolo 117</h1>
    <h2 class="chapterTitle">De la provincia di Caragian.</h2>
   </hgroup>
   <p>Quando l&#8217;uomo à passato questo fiume, sí s&#8217;entra ne la provincia di Caragian, ch&#8217;è sí grande che ben v&#8217;à 7 reami. È verso ponente; e sono idoli e sono al Grande Kane. El re è figliuolo del Grande Kane, ed è ricco e poderoso, e mantiene bene sua terra e (&#8217;n) giustizia, ed è prod&#8217;uomo. Quando l&#8217;uomo à passato il fiume ch&#8217;i&#8217; v&#8217;ò detto di sopra, ed è ito 5 giornate, sí si truova città e castella assai. Quivi nasce troppo buoni cavalli; e costoro vivono di bestiame e di terra. Egli ànno loro linguaggio, molto grave da intendere.</p>
   <p>Di capo di queste 5 giornate, si truova la mastra città - ed è capo del regno - ch&#8217;è chiamata Iaci, molto grande e nobile. Quin&#8217;àe mercatanti e artefici. La legge v&#8217;è di piú maniere: chi adora Maomett[o] e chi l&#8217;idoli, e chi è cristiano nestorino. E v&#8217;à grano e riso assai; ed è contrada molto inferma, perciò mangiano riso. Vino fanno di riso e di spezie, ed è molto chiaro e buono, ed inebria tosto come &#8217;l vino. Egli spendono per moneta porcellane bianche che si truovano nel mare e che si ne fanno le scodelle, e vagliono le 80 porcelane un saggio d&#8217;argento, che sono due viniziani grossi, e gli otto saggi d&#8217;argento fino vagliono un saggio d&#8217;oro fino. Egli ànno molte saliere, onde si cava e faie molto sale, onde si ne fornisce tutta la contrada; di questo sale lo re n&#8217;à grande guadagno. E&#8217; non curano se l&#8217;uno tocca la femina dell&#8217;altro, pure che sia sua volontà de la femina.</p>
   <p>Quiv&#8217;è un lago che gira bene 100 miglia, nel quale à molti pesci grandi, li migliori del mondo, di tutte fatte. Egli mangiano la carne cruda (e) ogne carne. E&#8217; poveri vanno a la beccheria, e quando s&#8217;apre il castrone o bue, sí li cavan le budella di corpo, e mettole ne la salsa de l&#8217;aglio e màngialle; e cosí fanno d&#8217;ogne carne. E li gentili uomini la mangian cruda, ma sí la fanno minuzzare molto minuto, poscia la mettono ne la salsa e màngialla e con buone spezia; e màngialla cosí come noi la cotta.</p>
   <p>Ancora vi conteremo di questa provincia di Caragian medesima.</p>
  </section>
 </body>
</html>