<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title>Capitolo 58</title>
 </head>
 <body>
  <section epub:type="bodymatter chapter">
   <hgroup>
    <h1 class="chapterNumber">Capitolo 58</h1>
    <h2 class="chapterTitle">De Camul.</h2>
   </hgroup>
   <p>Camul è una provincia, e già anticamente fue reame. E àvi ville e castella assai; la mastra città à nome Camul. La provincia è in mezzo di due diserti: da l&#8217;una parte è &#8217;l grande diserto, da l&#8217;altra è uno piccolo diserto di tre giornate. Sono tutti idoli; lingua ànno per sé. Vivono de&#8217; frutti de la terra e ànno assai da mangiare e da bere, e vendonne asai. E&#8217; sono uomini di grande solazzo, che non attendono se no a sonare in istormenti e &#8217;n cantare e ballare. E se alcuno forestiere vi va ad albergare, egli sono troppi alegri e comandano alle loro mogli che li servano in tutto loro bisogno. E &#8217;l marito si parte di casa e va a stare altrove 2 dí o 3; e &#8217;l forestieri rimane colla moglie e fa con lei quello che vuole, come fosse sua moglie, e stanno in grandi solazzi. E tutti quegli di questa provincia sono bozzi delle loro femine, ma nol si tengono a vergogna; e le loro femine sono belle e gioiose e molto alegre di quella usanza.</p>
   <p>Or avenne che al tempo di Mogu Kane, segnore de&#8217; Tartari, sappiendo che tutti gli uomini di questa provincia faceano avolterare loro femine a&#8217; forestieri, incontanente comandò che niuno dovesse albergare niuno forestiere e che no dovessero avolterare loro femine. E quando quelli di Camul ebbero questo comandamento, furono molto tristi, e fecero colsiglio e mandaro al signore uno grande presente; e mandarollo pregando che gli lasciasse fare la loro usanza e degli loro antichi, però che gli loro idoli l&#8217;aveano molto per bene, e per quello lo loro bene de la terra è molto moltiplica[t]o. E quando Mogu Kane intese queste parole, rispuose: «Quando volete vostra onta, e voi l&#8217;abiate». E tuttavia mantengon quella usanza.</p>
   <p>Or lasciamo di Camul e diremo d&#8217;altre province tra maestro e tramontana.</p>
  </section>
 </body>
</html>