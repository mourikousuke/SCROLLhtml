<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title>Capitolo 163</title>
 </head>
 <body>
  <section epub:type="bodymatter chapter">
   <hgroup>
    <h1 class="chapterNumber">Capitolo 163</h1>
    <h2 class="chapterTitle">Del reame di Samarra.</h2>
   </hgroup>
   <p>Or sapiate che, quando l&#8217;uomo si parte di Basma, elli truova lo reame di Samarra, ch&#8217;è in questa isola medesima. Ed io Marco Polo vi dimórai 5 mesi per lo mal tempo che mi vi tenea, e ancora la tramontana no si vedea, né le stelle del maestro. E&#8217; sono idoli salvatichi; e ànno re ricco e grande; anche s&#8217;apellano per lo Grande Kane. Noi vi stemmo 5 mesi; noi uscimmo di nave e facemmo in terra castella di legname, e in quelle castelle stavavamo per paura di quella mala gente e de le bestie che mangiano gli uomini. Egli ànno il migliore pesce del mondo, e non ànno grano ma riso; e non ànno vino, se non com&#8217;io vi dirò. Egli ànno àlbori che tagliano li rami, gocciolano, e quell&#8217;acqua che ne cade è vino; ed empiesine tra dí e notte un grande coppo che sta apiccato al troncone, ed è molto buono. L&#8217;àlbore è fatto come piccoli datteri, e ànno quattro rami; e quando lo troncone non gitta piúe di questo vino, elli gittano de l&#8217;acqua al piede di questo àlbore e, stando un poco, el troncone gitta; ed àvine del bianco e del vermiglio. Di noci d&#8217;India à grande abondanza; elli mangiano tutti carne e buone e reie.</p>
   <p>Or lasceremo qui, e conteròvi de Dragroian.</p>
  </section>
 </body>
</html>