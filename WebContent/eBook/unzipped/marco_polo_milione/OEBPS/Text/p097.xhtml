<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title>Capitolo 97</title>
 </head>
 <body>
  <section epub:type="bodymatter chapter">
   <hgroup>
    <h1 class="chapterNumber">Capitolo 97</h1>
    <h2 class="chapterTitle">Come di Canbalu si part[e] molti mesaggi per andare in molte parti.</h2>
   </hgroup>
   <p>Or sapiate per veritade che di questa cittade si parte molti messaggi, li quali vanno per molte province: l&#8217;uno vae ad una, l&#8217;altro vae a un&#8217;altra, e cosí di tutti, ché a tutti è divisato ov&#8217;egli debbia andare. E sappiate che quando si parte di Canbalu questi messaggi, per tutte le vie ov&#8217;egli vanno, di capo de le 25 miglie egli truovano una posta, ove in ciascuna àe uno grandissimo palagio e bello, ove albergano li messaggi del Grande Sire. E v&#8217;è uno letto coperto di drappo di seta, e àe tutto quello ch&#8217;a messaggio si conviene; e s&#8217;uno re vi capitasse, sarebbe bene albergato. E sappiate che a queste poste truovano li messaggi del Grande Sire bene 400 cavagli, che &#8217;l Grande Sire àe ordinato che tuttavia dimorino quie e siano aparecchiato per li messaggi, quando egli vanno in alcuna parte.</p>
   <p>E sappiate che ogne capo di 25 miglie sono queste poste ch&#8217;io v&#8217;ò contato; e questo è ne le vie mastre che vanno e le province ch&#8217;io v&#8217;ò contato di sopra. E ciascuna di queste poste àe apparecchiato bene da 300 a 400 cavagli per li messaggi al loro comandamento. Ancora v&#8217;à cosí begli palagi com&#8217;io v&#8217;ò contato di sopra, ove albergano li messaggi, cosí riccamente com&#8217;io v&#8217;ò contato di sopra. E per questa maniera si va per tutte le province del Grande Sire. E quando li messaggi vanno per alcuno luogo disabitato, lo Grande Kane à fatto fare queste poste piú a la lungi, a 35 miglie o a 40.</p>
   <p>E in questa maniera vanno li mesaggi del Grande Sire per tutte le province, e ànno albergarie e cavagli aparecchiati, come voi avete udito, a ogne giornata. E questa è la magiore grandezza ch&#8217;avesse mai niuno imperadore, né avere potesse niuno altro uomo terreno; ché sappiate veramente che piú (di) 200.000 di cavagli stanno a queste poste pur per questi messaggi. Ancora li palagi sono piú di diecemilia, che sono cosí forniti di ricchi arnesi com&#8217;io v&#8217;ò contato; e questo è cosa sí maravigliosa e di sí grande valore che non si potrebbe iscrivere né contare.</p>
   <p>Ancora vi dirò un&#8217;altra bella cosa: egli è vero che tra l&#8217;una posta e l&#8217;altra sono ordinate ogne 3 miglia una villa, ov&#8217;à bene 40 case d&#8217;uomini a piede, che fanno a(n)cora questi messaggerie del Grande Sire. E diròvi com&#8217;egli portano una grande cintura tutta piena di sonagli atorno atorno che s&#8217;odono bene da la lunga. E questi mesaggi vanno al grande galoppo, e non vanno se no 3 miglie. E gli altri dimorano in capo de le 3 miglie, quando odono questi sonagli, che s&#8217;odono bene da la lunga - e egli istanno tuttavia aparechiati - corre incontr&#8217;a colui, e pigliano questa cosa che colui porta, e una piccola carta che li dona quello messaggio; e mett[e]si correndo e vae infino a le 3 miglie, e fae cosí com&#8217;àe fatto questo altro. E sí vi dico che &#8217;l Grande Sire àe novelle per uomini a piedi in uno die e in una notte bene di 10 giornate a la lu(n)ga, e &#8217;n due die e &#8217;n due notti bene di 20 giornate; e cosí in 10 die e &#8217;n 10 notte avrà novelle bene di 100 giornate. E sí vi dico che questi cotali uomini talvolta recano al signore fatti di 10 giornate in uno die; e &#8217;l Grande Sire da questi cotali uomini non prende niuno trebuto, ma fagli donare di cavagli e de le cose che sono nelli palagi di quelle poste ch&#8217;io v&#8217;ò contato. E questo no costa nulla al Grande Sire, perché le città che sono atorno a quelle poste vi pongon li cavagli e fannogli questi arnesi, sicché le poste sono fornite per li vicini, e &#8217;l Grande Sire non vi mette nulla, salvo che le prime poste.</p>
   <p>E sí vi dico che, quando gli bisogna che messaggio di cavallo vada tostamente per contare al Grande Sire novelle d&#8217;alcuna terra ribellata, [o] d&#8217;alcuno barone o d&#8217;alcuna cosa che sia bisognevole al Grande Sire, egli cavalca bene 200 miglie in uno die, overo 250; e mosteròvi ragione come. Quando li messi vogliono andare cosí tosto e tante miglie, egli à la tavola del gerfalco, in significanza ch&#8217;egli vuole andare tosto. Se egli sono 2, egli si muovono del luogo ov&#8217;egli sono su due buoni cavagli, freschi e correnti; egli s&#8217;imbendano la testa e &#8217;l c[or]po, e sí si mettono a la grande corsa, tanto ch&#8217;egli sono venuti a l&#8217;altra posta di 25 miglie; quivi prende due cavagli buoni e freschi e montanvi su, e no ristanno fino all&#8217;altra posta, e cosí vanno tutto die. E cosí vanno in un die bene 250 miglie per recare novelle al Grande Sire, e, quando bisognano, bene 300.</p>
   <p>Or lasciamo di questi messaggi, e conteròvi d&#8217;una grande bontà che fa il Grande Sire a sua gente due volte l&#8217;anno.</p>
  </section>
 </body>
</html>