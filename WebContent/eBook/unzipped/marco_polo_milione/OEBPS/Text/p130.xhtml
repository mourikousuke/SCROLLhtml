<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title>Capitolo 130</title>
 </head>
 <body>
  <section epub:type="bodymatter chapter">
   <hgroup>
    <h1 class="chapterNumber">Capitolo 130</h1>
    <h2 class="chapterTitle">Della città ch&#8217;à nome Codifu.</h2>
   </hgroup>
   <p>Quando l&#8217;uomo si parte di Ciangli, e&#8217; va 6 giornate verso mezzodie, tuttavia trovando castella e città di grande nobiltà. E&#8217; sono idoli ed ardono lo corpo morto. E&#8217; sono al Grande Kane, e ànno moneta di carte. E&#8217; vivono di mercatantie e d&#8217;arti, e ànno grand&#8217;abondanza d&#8217;ogne cosa da vivere. Ma non v&#8217;à cosa da ricordare, e però diremo di Condifu.</p>
   <p>Sapiate che Condifu fue già molto grandissimo reame, ma &#8217;l Grande Kane lo conquistò per forza d&#8217;arme; ma &#8217;ncora ell&#8217;è la piú nobile cittade di quel paese. Quiv&#8217;àe grandissimi mercatanti; quiv&#8217;àe tanta seta ch&#8217;è maraviglia, e belli giardini e molti frutti e buoni. E sapiate che questa città à sotto sé 15 città di grande podere, che sono tutte di grandi mercatantie e di grande prode.</p>
   <p>E dicovi che ne l&#8217;anni Domini 1273, il Grande Kane avea dato a un suo barone bene 80.000 cavalieri, ch&#8217;andasse a questa città per guardalla e per salvalla. Quand&#8217;elli fue istato in questa contrada un tempo, ordinò con certi uomini di quel paese di fare tradimento al signore e ribellare tutte queste terre dal Grande Kane. Quando il Grande Kane seppe questo, vi mandò 2 suoi baroni con 100.000 cavalieri. Quando questi due baroni furo làe presso, il traditore uscío fuori co questa gente ch&#8217;avea, ch&#8217;era bene 100.000 cavalieri e molti pedoni. Qui fu la battaglia grandissima: il traditore fue morto e molti altri; e tutti coloro de la terra ch&#8217;erano colpevoli, il Grande Kane li fece uccidere, e a tutti gli altri perdonò.</p>
   <p>Or ci partiamo, e diròvi d&#8217;un&#8217;altra contrada ch&#8217;è verso mezzodí, ch&#8217;à nome Signi.</p>
  </section>
 </body>
</html>