<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title>Capitolo 68</title>
 </head>
 <body>
  <section epub:type="bodymatter chapter">
   <hgroup>
    <h1 class="chapterNumber">Capitolo 68</h1>
    <h2 class="chapterTitle">Del novero degli Grandi Cani, quanti furo.</h2>
   </hgroup>
   <p>Sappiate veramente ch&#8217;apresso Cinghin Cane fue Cin Kane, lo terzo Bacchia Kane, lo quarto Alcon, lo quinto Mogui, lo sesto Cublam Kane. E questi àe piú podere, ché se tutti gli altri fossero insieme, non poterebboro avere tanto podere com&#8217;àe questo Kane dirieto ch&#8217;à oggi, e à nome Cablam Kane. E dicovi piú, ché se tutti li signori del mondo, e saracini e cristiani, (fossero insieme), non potrebboro fare tanto tra tutti come farebbe Coblam Kane.</p>
   <p>E dovete sapere che tutti li Grandi Kani disces[i] da Cinghi Kane sono sotterati a una montagna grande, la quale si chiama Alcai; e ove li grandi signori de&#8217; Tartari muoiono, se morissoro 100 giornate di lungi a quella montagna, sí conviene ch&#8217;egli vi siano portati. E sí vi dico un&#8217;altra cosa, che quando l[i] corp[i] de li Grandi Kani sono portati a sotterare a questa montagna, e egli sono lungi 40 giornate e piú e meno, tutte le gente che sono incontrate per quello viaggio dove si porta lo morto, tutti sono messi a le spade e morti. E dicogli, quando gli uccidono: «Andate a servire lo vostro signore ne l&#8217;altro mondo», ché credono che tutti quegli che sono morti, per ciò lo debbiano servire ne l&#8217;altro mondo. E cosí uccidono gli cavagli, e pure gli migliori, perché &#8217;l signore gli abbia ne l&#8217;altro mondo. E sappiate, quando Mo[gui] Kane morío, furo morti piú di 20.000 uomini che &#8217;ncontravano lo corpo che s&#8217;anda(va) a sotterare.</p>
   <p>Da che ò cominciato de&#8217; Tartari, sí ve ne dirò molte cose. Li Tartari dimorano lo verno in piani luoghi ove ànno erba e buoni paschi per loro bestie; di state in luoghi freddi, in montagne e in valle, ov&#8217;è acqua e (a)sai buoni paschi. Le case loro sono di legname, coperte di feltro, e sono tonde, e pòrtallesi dietro in ogni luogo ov&#8217;egli vanno, però ch&#8217;egli ànno ordinate sí bene le loro pertiche, ond&#8217;egli le fanno, che troppo bene le possono portare leggeremente. In tutte le parti ov&#8217;egli vogliono queste loro case, sempre fanno l&#8217;uscio verso mezzodie. Egli ànno carette coperte di feltro nero che, per che vi piova suso, non si bagna nulla che entro vi sia. Egli le fanno menare a buoi e a camegli, e&#8217;n su le carette pongono loro femmine e loro fanciugli. E sí vi dico che le loro femmine comperano e vendono e fanno tutto quello che agli loro mariti bisogna, però che gli uomini non sanno fare altro che cacciare e ucellare e fatti d&#8217;oste. Egli vivono di carne e di latte e di cacci(a)gioni; egli mangiano di pomi de faraon, che vi n&#8217;à grande abondanza da tutte parti; egli mangiano carne di cavallo e di carne e di giument&#8217;e di buoi e di tutte carni, e beono latte di giumente. E per niuna cosa l&#8217;uomo non toccarebbe la moglie de l&#8217;altro, però che l&#8217;ànno per malvagia cosa e per grande villania. Le donne sono buone e guarda bene l&#8217;onore de&#8217; l[oro] signori, e governano bene tutta la famiglia. Ciascheuno puote pigliare tante mogli quant&#8217;egli vuole infino in 100, se egli àe da poterle mantenere; e l&#8217;uomo dàe a la mad(r)e della femina, e la femina non dà nulla a l&#8217;uomo, ma ànno per migliore e per piú veritier[a] la prima moglie che l&#8217;altre. Egli ànno piú figliuoli che l&#8217;altra gente per le molte femmine. Egli prende per moglie le cugine e ogni altra femina, salvo la madre; e prendono la moglie del fratello, s&#8217;egli muore. Quando piglia moglie, fanno grandi nozze.</p>
  </section>
 </body>
</html>