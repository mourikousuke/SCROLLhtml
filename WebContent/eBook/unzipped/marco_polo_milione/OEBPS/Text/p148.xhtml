<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title>Capitolo 148</title>
 </head>
 <body>
  <section epub:type="bodymatter chapter">
   <hgroup>
    <h1 class="chapterNumber">Capitolo 148</h1>
    <h2 class="chapterTitle">Di Quinsai.</h2>
   </hgroup>
   <p>Quando l&#8217;uomo si parte de la città de Cianga, e&#8217; va 3 giornate per molte castelle e città ricche e nobili, di grandi mercatantie e arti. E&#8217; sono idoli e al Grande Kane; e ànno moneta di carta. Egli ànno da vivere ciò che bisogna al corpo de l&#8217;uomo. Di capo di queste tre giornate, si truova la sopranobile città di Quinsai, che vale a dire in francesco &#8217;la città del cielo&#8217;. E conteròvi di sua nobiltà, però ch&#8217;è la piú nobile città del mondo e la migliore; e dirovi di sua nobiltà secondo che &#8217;l re di questa provincia scrisse a Baian, che conquistò questa provincia de li Mangi; e questi la mandò al Grande Kane, perché, sappiendo tanta nobiltà, no la farebbe guastare. Ed i&#8217; vi conterò per ordine ciò che la scrittura contenea; e tutto è vero però ch&#8217;io Marco lo vidi poscia co mi&#8217; occhi.</p>
   <p>La città di Quinsai dura in giro 100 miglia, e à 12.000 ponti di pietra; e sotto la maggior parte di questi ponti potrebbe passare una grande nave sotto l&#8217;arco, e per gli altre bene mezzana nave. E neuno di ciò si maravigl[i], perciò ch&#8217;ell&#8217;è tutta in acqua e cerchiata d&#8217;acqua; e però v&#8217;à tanti ponti per andare per tutta la terra.</p>
   <p>Questa città à 12 arti, cioè di ciascuno mistieri una; e ciascun&#8217;arte à 12.000 stazioni, cioè 12.000 case; e &#8217;n ciascuna bottega àe &#8217;lmeno 10 uomini e in tal 15, e in tal 20 e in tal 30 e in tal 40, non tutti maestri ma discepoli. Questa città fornisce molte contrade; quiv&#8217;à tanti mercatanti e sí ricchi e in tanto novero, che non si potrebbe contare che si credesse. Anco vi dico che tutti li buoni uomini e le donne e li capi maestri no fanno nulla di lor mano, ma stanno cosí dilicatamente come fossono re e le donne come fossono cose angeliche. Ed èvi uno ordinamento che neuno può fare altr&#8217;arte che quella che fece suo padre: se &#8217;l suo valesse 100.000 bisanti d&#8217;oro, no oserebbe fare altro mistiere.</p>
   <p>Anche vi dico che verso mezzodie àe un lago che gira ben 30 miglia, e tutto d&#8217;intorno à be&#8217; palagi e case fatte meravigliosamente, che sono di buoni uomini gentili; ed àvi monisteri e abadie d&#8217;idoli in grande quantità. Nel mezzo di questo lago à due isole: su ciascuna à uno molto bel palagio e ricco, sí ben fatto che bene pare palagio d&#8217;imperadore. E chi vòle fare nozze o convito, fàllo in questi palagi; e quini si [è] sempre forniti di vasellamenti, di scodelle e di taglieri e d&#8217;altri fornimenti.</p>
   <p>Ne la città à molte belle case e torri di pietre e spesse, ove le persone portano le cose quando s&#8217;aprende fuoco ne la città, ché molto spesso vi s&#8217;acende, perché v&#8217;à molte case di legname.</p>
   <p>E&#8217; manucano tutte carne, cosí di cane e d&#8217;altre brutte bestie come di buon[e], che per cosa del mondo niun cristiano manicrebbe di quelle bestie ch&#8217;elli mangiano.</p>
   <p>Anco vi dico che ciascuno dei 12.000 ponti guarda 10 uomini di die e di notte, perché neuno fosse ardito di ribelare la città. Nel mezzo de la terra à un monte, ov&#8217;à suso una torre, ove sta sempre suso uno uomo con una tavoletta in mano, e dàvi suso d&#8217;un bastone che ben s&#8217;ode da lunga. E questo fae quando fuoco s&#8217;acende ne la terra, o altra battaglia e mischia (vi si facesse). Molto la fa ben guardare il Grande Kane, però ch&#8217;è capo di tutta la provinci(a) deu Mangi, e perché n&#8217;à di questa città grande rédita, sí grande ch&#8217;a pena si potrebbe credere.</p>
   <p>E tutte le vie de la città so&#8217; lastricate di pietre e di mattoni, e cosí tutte le mastre vie de li Mangi, sí che tutte si posson cavalcare nettamente, ed a piede altressíe. E ancora vi dico che questa città à bene 3.000 stufe, ove si prende grande diletto gli uomini e le femine; e vannovi molto spesso, però che vivono molto nettamente di lor corpo. E sono i piú be&#8217; bagni del mondo e&#8217; magiori, ché bene vi si bagna insieme 100 persone.</p>
   <p>Presso a questa villa a 15 miglia è &#8217;l mare Ozeano, tra greco e levante. E quine è una città ch&#8217;à nome Gianfu, ov&#8217;è molto buon porto, ov&#8217;à molte navi che vegnono d&#8217;India e d&#8217;altri paesi; e da questa città al mare àe un grande fiume, onde le navi posson venire insino a la terra.</p>
   <p>Questa provincia de li Mangi lo Grande Kane l&#8217;à partita in otto parti e ànne fatte 8 reami grandi e ricchi, e tutti rendono ogn&#8217;anno trebuto al Grande Kane. E in questa città dimora l&#8217;uno di questi re, e à ben sotto sé 140 cittadi grandi e ricche.</p>
   <p>E sapiate che la provincia de li Mangi à bene 1.200 cittadi, e ciascuna à guardie per lo Grande Kane, com&#8217;io vi dirò. Sapiate che in ciascuna quella che meno n&#8217;àe, si à 1.000 guardie; e di ta&#8217; n&#8217;à 10.000 e di tali 20.000 e 30.000, sí che &#8217;l novero sarebbe sí grande, che non si potrebbe contare né credere di leggeri. Né none intendiate che quelli uomini sieno tutti Tarteri, ma vi n&#8217;àe del Catai, e no son tutti a cavallo quelle guardie, ma grande partita a piede.</p>
   <p>La rédita ch&#8217;à &#8217;l Grande Kane di questa provincia de li Mangi no si potrebbe credere né a pena scrivere, e ancora la sua nobilità.</p>
   <p>L&#8217;usanza de li Mangi sono com&#8217;io vi dirò. Egli è vero, quando alcuno fanciullo nasce, o maschio o femina, il padre fa scrivere i(l) die e &#8217;l punto e l&#8217;ora, il segno e la pianeta sotto ch&#8217;egli è nato, sicché ognuno lo sa di sé queste cose. E quando alcuno vuole fare alcun viaggio o alcuna cosa, vanno a loro stérlogi, in cu&#8217; ànno grande fede, e fannosi dire lo lor migliore.</p>
   <p>Ancora vi dico, quando lo corpo morto si porta ad ardere, tutti i parenti si vestono di canivaccio, cioè vilmente, per dolore, e vanno cosí presso al morto, e vanno sonando stormenti e cantando loro orazioni d&#8217;idoli. Quando (sono) làe ove &#8217;l corpo si dé ardere, e&#8217; fanno di carte uomini, femini, camelli, danari e molte cose. Quando il fuoco è bene aceso, fanno ardere lo corpo con tutte queste cose, e credono che quel morto avràe ne l&#8217;altro mondo tutte quelle cose da divero al suo servigio; e tutto l&#8217;onore che gli è fatto in questo mondo quando s&#8217;arde, gli sarà fatto quando andrà ne l&#8217;altro per gl&#8217;idoli.</p>
   <p>E in questa terra è &#8217;l palagio del re che si fugío, ch&#8217;era signor de li Mangi, ch&#8217;è il piú nobile e &#8217;l piú ricco del mondo; ed io vi ne dirò alcuna cosa. Egli gira 10 miglia; è quadrato, col muro molto grosso e alto, e atorno e dentro a questo muro sono molto belli giardini, ov&#8217;è tutti buoni frutti. Ed èvi molte fontane e piú laghi, ov&#8217;à molti buoni pesci; e nel mezzo si è &#8217;l palagio grande e bello. La sala (è) molto bella, ove mangerebbe molte persone, tutta dipinta ad oro ed azuro, co molte belle storie, ond&#8217;è molto dilettevole a vedere, ché per tutte le mura e la copertura non si può vedere altro che pinture ad oro. Non si potrebbe contare la nobeltà di questo palagio, ché v&#8217;à 20 sale tutte pare di grandezza, e sono tamante che bene vi mangerebbe agiatamente 10.000 uomini; e si à questo palagio bene mille camere.</p>
   <p>Anche sapiate che &#8217;n questa città à bene 160.000 di tomain di fumanti, cioè di case, e ciascuno tomain è 10 case e fumanti: la somma si è 1.600.000 di magioni d&#8217;abitanti, ne le quali à grandi palagi. E àvi una chiesa di cristiani nestorini solamente.</p>
   <p>Sapiate che ciascuno umo de la villa e de&#8217; borghi à scritto in su l&#8217;uscio lo nome suo e di sua moglie e de&#8217; figliuoli e fanti e schiavi, e quanti cavalli tiene. E s&#8217;alcuno ne mure, fa guastare lo suo nome, e s&#8217;alcuno ne nasce, sí &#8217;l vi fa scrivere, sí che &#8217;l segnore de la villa sa tutta la gente per novero ch&#8217;à ne la villa, e cosí si fa in tutta la provincia de li Mangi e del Catai. Ancora v&#8217;àe un altro costume che gli albergatori scriveno in su la porta de la casa tutti gli uomini degli osti suoi, e &#8217;l die che vi vegnono; e quando se ne vanno sí lo spegnono, sí che &#8217;l Grande Kane può sapere chi va e chi viene. E questa è bella cosa e savia.</p>
   <p>Or v&#8217;ò detto di questo una parte. Or vi vò&#8217; contare de la rendita ch&#8217;àe il Grande Kane di questa terra e suo distretto, ch&#8217;è de le nove parti l&#8217;una de li Mangi.</p>
  </section>
 </body>
</html>