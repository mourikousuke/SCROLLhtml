<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title>Capitolo 92</title>
 </head>
 <body>
  <section epub:type="bodymatter chapter">
   <hgroup>
    <h1 class="chapterNumber">Capitolo 92</h1>
    <h2 class="chapterTitle">Di due baroni che governano la caccia.</h2>
   </hgroup>
   <p>Egli è vero che &#8217;l Grande Kane àe due baroni che sono frategli carnali, che l&#8217;uno à nome Baian e l&#8217;altro Migan: egli sono chiamati tinuci, ciò è a dire &#8217;quegli che tengono gli cani mastini. Ciascuno di questi frategli àe 10.000 uomini sotto di sé, e tutti gli 10.000 sono vestiti d&#8217;un colore, e gli altri (l0.000) sono vestiti d&#8217;un altro colore, cioè vermiglio e bioio; e tutte le volte ch&#8217;egli vanno col Grande Sire a cacciare, si portano quelle vestimenta ch&#8217;io v&#8217;ò contato. E in questi 10.000 n&#8217;àe bene 2.000 che ciascuno àe uno grande mastino o due o piú, sí che sono una grande moltitudine. E quando &#8217;l Grande Sire va a la caccia, mena seco l&#8217;uno di questi due frategli co 10.000 uomini e con bene 5.000 cani da l&#8217;una parte, e l&#8217;altro fratello dall&#8217;altra coll&#8217;altra sua gente e&#8217; cani. E&#8217; vanno sí lungi l&#8217;uno da l&#8217;altro che tengono bene una giornata e piú. Eglino non truovano niuna bestia salvatica che non sia presa. Egli è troppo bella cosa a vedere questa caccia e la maniera di questi cani e di questi cacciatori: che io vi dico che, quando &#8217;l Grande Signore va con i suoi baroni uccellando, vedesi venire atorno di questi cani cacciando orsi e porci e cerbi e altre bestie e d&#8217;una parte e dall&#8217;altra, sicch&#8217;è bella cosa a vedere.</p>
   <p>Or v&#8217;ò contato de la caccia de&#8217; cani; or vi conterò come &#8217;l Grande Sire va gli altri 3 mesi.</p>
  </section>
 </body>
</html>