<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title>Capitolo 79</title>
 </head>
 <body>
  <section epub:type="bodymatter chapter">
   <hgroup>
    <h1 class="chapterNumber">Capitolo 79</h1>
    <h2 class="chapterTitle">Come Naian fu morto.</h2>
   </hgroup>
   <p>E quando &#8217;l Grande Kane seppe che Naian era preso, egli comandò che (fo)sse ucciso in tale maniera, ch&#8217;egli fue messo su uno tappeto e tanto pallato e menato quae e là che morío. E ciò fece, ché non volea che &#8217;l sangue del lignaggio de lo imperadore facesse lamento a l&#8217;aria; e questo Naiano era di suo legnaggio.</p>
   <p>Quando questa battaglia fue vinta, tutta la gente di Naian fecero rendita al Grande Kane (e) la fedeltate. Le province sono queste: la prima è Ciorcia, la seconda Cauli, la terza Barscol, (la quarta) Singhitingni.</p>
   <p>Quando &#8217;l Grande Kane ebbe vinta la battaglia, gli saracini e gli altri che v&#8217;erano de diversa gente si diedero maraviglia della croce che Naian avea recato nella &#8217;nsegna, e diceano verso li cristiani: «Vedete come la croce del vostro idio à &#8217;iutato Naian e sua gente?». E tanto diceano che &#8217;l Grande Kane lo seppe e crucciossi contra coloro che dicean villania a li cristiani. E fece chiamare li cristiani che quivi erano, e disse: «Se &#8217;l vostro idio non à &#8217;iutato Naian, egli à fatto gran(n)de ragione, perciò che Dio è buono e non volle fare se non ragione. Naian era disleale e traditore, ché venía contra suo signore e perciò fece bene Dio, che non l&#8217;aiutòe». Li cristiani dissero ch&#8217;egli avea detto &#8217;l vero, che la croce non volea fare altro che diritto, e egli à bene quello di che egli era degno. E queste parole della croce furo tra lo Grande Kane e li cristiani.</p>
  </section>
 </body>
</html>