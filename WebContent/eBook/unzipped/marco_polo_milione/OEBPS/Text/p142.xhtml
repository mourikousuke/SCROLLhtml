<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title>Capitolo 142</title>
 </head>
 <body>
  <section epub:type="bodymatter chapter">
   <hgroup>
    <h1 class="chapterNumber">Capitolo 142</h1>
    <h2 class="chapterTitle">Della città di Sagianfu.</h2>
   </hgroup>
   <p>Saianfu è una grande città e nobile, ch&#8217;à sotto sé 12 città grandi e ricche. Qui si fa grandi arti e mercatantie, e son idoli. La moneta è di carte, e fanno ardere lor corpo morto. E&#8217; sono al Grande Kane; e ànno molta seta. Ell&#8217;à tutte nobile cose ch&#8217;a nobile città conviene.</p>
   <p>E sapiate che questa città si tenne 3 anni poscia che tutto il Mangi fue renduto, tuttavia standovi l&#8217;oste; ma non vi potea stare se no da un lato verso tramontana, ché (da) l&#8217;altro si è il lago molto profondo. Vivanda aveano assai per questo lago, sí che la terra per questo asedio mai no sarebbe perduta. Volendosi l&#8217;oste partire co grande ira, messer Nicolao e &#8217;l suo fratello e messer Marco Polo dissero al Grande Kane ch&#8217;aveano con loro uno ingegnere che farebbe ta&#8217; mangani che la terra si vincerebbe per forza. Il Grande Kane fue molto lieto, e disse che tantosto fosse fatto. Comandaro costoro a questo loro famigliare, ch&#8217;era cristiano nestorino, che questi mangani fossoro fatti. Fuoro fatti e rizzati dinanzi a Sai(a)nfu; fuoro tre, (e) cominciaro a gittare pietre di 300 libbr&#8217; e tutte le case guastavano. Questi de la terra, vedendo questo pericolo, ché mai non av(e)ano veduto neuno mangano - e quel fue il primo mangano che mai fosse veduto per neuno Tartaro -, que&#8217; de la terra fuoro a consiglio, e rendero la terra al Grande Kane, com&#8217;eran rendute tutte l&#8217;altre. E questo adivenne per la bontà di messer Nicolò e di messer Mafeo e di messer Marco; e no fue piccola cosa, ch&#8217;ell&#8217;è bene una de le miglior province ch&#8217;abbia il Grande Kane.</p>
   <p>Or lasciamo di questa matera, e diròvi d&#8217;una provincia ch&#8217;à nome Sigui.</p>
  </section>
 </body>
</html>