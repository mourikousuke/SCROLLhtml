<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title>Capitolo 171</title>
 </head>
 <body>
  <section epub:type="bodymatter chapter">
   <hgroup>
    <h1 class="chapterNumber">Capitolo 171</h1>
    <h2 class="chapterTitle">Del regno di Multifili.</h2>
   </hgroup>
   <p>Multifili è un reame che l&#8217;uomo truova quando si parte da Maabar e va per tramontana bene 1.000 miglia. Questo regno è d&#8217;una reina molto savia, che rimase vedova bene 40 anni, e volea sí grande bene a suo segnore che giamai no volle pigliare altro marito. E costei à tenuto questo regno in grande istato, ed è piú amata che mai fosse re o reina.</p>
   <p>In questo reame si truovano i diamanti, e diròvi come. Questo reame àe grandi montagne, e quando piove, l&#8217;acqua viene ruvinando giú per queste montagne, e li uomini vanno cercando per la via dove l&#8217;acqua è ita, e truovane assai. La state, che no vi piuove, sí si ne truovano su per queste montagne; ma e&#8217; v&#8217;à sí grande caldo ch&#8217;a pena vi si può soferire. E su per quelle montagne à tanti serpenti e sí grandi, che li uomini vi vanno a grande dotta(n)za - e&#8217; sono molto velenosi - e non sono arditi d&#8217;andare presso a le caverne di quelli serpenti. Ancora li òmini ànno li diamanti per un altro modo: ch&#8217;elli v&#8217;ànno sí grandi fossati e sí perfondi che veruno vi puote andare; ed elli sí vi gíttaro entro cotali pezzi di carne, e gittala in questi fossati. La carne cade in su questi diamanti; e&#8217; ficcansi ne la carne. E su queste montagne istanno aguglie bianche, che stanno per questi serpenti; quando l&#8217;aguglie sentono questa carne in questi fossati, si vanno colà giú e recala in su la ripa di questo fossato. E questi vanno a l&#8217;aguglie, e l&#8217;aguglie fuggono, e li uomini truovano in questa carne questi diamanti. Ed ancora ne truovano: ché l&#8217;aguglie sí ne beccano di questi diamanti co la carne, e li uomini vanno la matina al nido de l&#8217;aguglie e truovane co l&#8217;uscita loro di questi diamanti.</p>
   <p>Cosí si truovano i diamanti in questi tre modi, né in luogo del mondo non si ne truova se non in questo reame. E no crediate che i buoni diamanti si rechino qua tra li cristiani, ma portansi al Grande Kane ed agli altri re e baroni di quelle contrade ch&#8217;ànno lo grande tesoro.</p>
   <p>E sappiate che in questa contrada si fa il migliore bucherame e &#8217;l piú sottile del mondo e &#8217;l piú caro. Egli ànno bestie assai, ed ànno i magiori montoni del mondo; ed ànno grande abondanza d&#8217;ogni cosa da vivere.</p>
   <p>Or udirete del corpo di messer santo Tomaso apostolo e dov&#8217;egli è.</p>
  </section>
 </body>
</html>